חזרה לישרא בלוג

וואו, עבר המון זמן מאז שכתבתי פה. מאז 2009. קצת אחרי שהשתחררתי מהצבא.
החלטתי לחזור לישרא בלוג על מנת לשתף אנשים במה שעובר עליי בצורה יותר בוגרת מהפעם האחרונה שכתבתי פה. זה מאוד קל להגיד 'יותר בוגרת' אבל זה מונח שקשה ליישם.
אחרי תקופה ארוכה שבה מאסתי במשקלי הנתון, החלטתי לבצע שינוי, לא בשביל אחרים אלא בשביל עצמי. 
אני חושבת ששאר העולם יוצא מנקודת הנחה ששומן זה לא דבר מושך, לא דבר פוטוגני ולא דבר שיפה לבחורה. כל כך הרבה בחורות נשאבות לאנורקסיה ובולמיה ועצוב לי עליהן, עצוב לי שזה קורה להן בגלל תפיסה לא נכונה של המציאות. 

פעם נשים מלאות היו נחשבות לנשים הכי יפות ואף אחד לא רצה להיות עם בחורה רזה. אני לא אומרת שזה צריך להיות ככה. אני אומרת שצריך בחורות מלאות בתצוגות אופנה, זה שיש לך שומן לא אומר שאת לא יכולה ללכת על מסלול דוגמנות עם עקבים. זה שאת מלאה לא אומר שאת לא יכולה להסתובב בתחתונים וחזייה ולהתבייש באיך שאת נראית כי העולם שלנו מונע מנקודת מבט שוביניסטית שבחורה צריכה להיראות ככה וככה ובחורות רגילות, טיפה מלאות, אולי עודף משקל לא יכולות להשיג אהבה כי כל כך הרבה זמן העולם ניסה לומר לנו שלא מגיע לנו אהבה.

אז אני לוקחת את העולם הזה ויורקת עליו, זה שיש לנו עודף משקל לא אומר שלא מגיע לנו אהבה. לכולם מגיע אהבה, לי מגיע ולכל אחד בעולם הזה והמשקל איננו רלוונטי בעניין הזה.

אז לסיכום, 
אני נגה, בת 24, בלימודי תואר ראשון בתקשורת- שנה 3, נציגת שירות לקוחות שסופגת חרא מלקוחות בטלפון כל יום במשך 6 שעות(על זה אפרט בפוסט אחר) ואני חוזרת לישרא בלוג לאחר תקופה ארוכה.