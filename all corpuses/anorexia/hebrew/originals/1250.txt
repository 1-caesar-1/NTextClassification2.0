היי בו
רציתי לספר לך שהיום פיצלו את המדור, שוב. ובכיתי כשזה קרה הבטחתי עד עכשיו שאני בהכחשה ובהדחקה מלאה וכשהן שמו את התיקים על הגב ולקחו את כל הדברים כל הדמעות שהחבאתי יצאו וחיבקתי אותן וסיפרתי שאני לא רוצה להישאר פה לבד ואני לא רוצה לבוא כל בוקר למדור לבד והן רק חיבקו אותי ולא היה מה לומר בו כל כך רציתי לצאת ולשתף אותך שקשה לי עם זה עכשיו שהחברות הטובות שלי החברות היחידות שלי בצבא עברו 19 קומות למטה ועם 2 מעליות ואני לא יודעת איך אני אצליח להמשיך ולסיים את השירות עם חיוך איך אני אסתדר בלי שיהיה מי שיחבק אותי בבוקר כשמגיעים ולא יהיה מי שישאל איך היה בסופש מי יתעניין עם מי אוכל לרכל במהלך היום על כל התבטאות של הקצינים ועל כל דבר שקורה ואנחנו לא אוהבים את מי אני אוכל לשתף כשאני עצבנית עם מי אני אשמח ואשיר ואחזור על מילים שאנחנו מבטאות מצחיק ומפריעות לכל המדור לעבוד עם מי אני אתחפשן ואקנה צוקולוקים בשקם ואוכל את הצוקולוקים מהשקם מי יחייך אליי מהקצה השני של החדר וזה מעציב אותי מאוד בו הגעתי הביתה והייתי עצובה מדי כדי לעשות יוגה חשבתי מה היה קורה אם היית חוזרת ככה אליך מתיישבת על הספה ובוהה בעיניים ריקות בטח מתלוננת בקול מה שקצת פחות לגיטימי בחדר שלי לבד והיית אומר לי חיים את זוכרת מה הדבר הראשון שעושים כשנכנסים הביתה מורידים את המדים נכון אז דבר הראשון בואי תורידי את המדים תחליפי למשהו נוח תירגעי ואז נתמודד עם הכל את רוצה לעשות קצת יוגה ואז הייתי מקמטת את הפנים עוד קצת בעצב כמו ילד מסרב ואומרת לא אין לי מספיק כח והיית אומר זה בסדר חמודית והיית מלווה אותי למטה במדרגות והייתי מתפשטת בחדר השינה והיית מתלהב כמו ילד כשהיית רואה אותי בתחתונים ובחזייה ובלי חזייה והייתי צוחקת עליך מה שהיה מעלה לי את החיוך הראשון על הפנים מאז שנכנסתי הביתה אבל הוא היה מהול בעצב ומיד הייתי חוזרת לפנים הארוכות והולכת מהר בתוך בוקסר קרוע וחולצה מדי גדולה שלך לתוך החיבוק נצמדת ולא זזה מחכה שאתה תסתדר בדיוק סביבי ככה שתעטוף ותנחם את כל הגוף הקטן שלי עד שתגיע לתוך הלב והיית שואל אם אני רעבה והייתי אומרת שאין לי תיאבון אז היינו עולים למעלה והייתי מתיישבת על הספה ומבקשת ממך חיים אתה יכול להביא לי מים בבקשה והיית אומר בטח קטנה והיית מביא לי את המים ומלטף לי את הראש קחי קטנה ועם היד עוד נוגעת בשיער אומר אני יורד קצת למטה בסדר ועוד מעט אני אבוא להיות איתך והייתי מהנהנת בעצב וכשהיית יורד במדרגות היית מסתכל עליי דרך הזכוכית השקופה ואומר לי חיוך והייתי מסרבת והיית אומר שוב והייתי מסרבת והיית עושה קול או אומר דבר שמצחיק אותי ולא הייתי מתאפקת והיית ממשיך לרדת במדרגות ואומר לי אני ראיתי את זה בטון משועשע ומרוצה   אבל אני לא אצלך אז במקום החלטתי לכתוב לך לעצמי לתרפיה של הנשמה אז הורדתי את המדים ולא החלפתי לפיגמה ונשארתי בחולצה הלבנה וויתרתי על היוגה לפחות בינתיים
בו מה שלומך איך עובר עליך השבוע היום זה בדיוק שבוע מאז שהתראינו בפעם האחרונה מאז שישנו יחד בפעם האחרונה מאז שנתת לי נשיקת ביי ביי ליד הדלת בבוקר בפעם האחרונה איך באד חיים שלי הוא עצוב בלעדיי אתה רואה שהוא מתגעגע אליי הוא מחכה אתה לפעמים אומר לו איילת כדי שהוא יזכור אותי אתה עוד לפעמים מבטיח לו שאיילת בבית כדי שהוא ישתכנע לחזור הביתה או עכשיו אתה מרגיש לא נעים לשקר לו ואיך אתה איך אתה מסתדר איך היה בשיחה בעבודה איך בכלל אתה מסתדר בעבודה התפטרת אתה עצוב אתה בסדר אתה מתמקד בזה אתה מצליח להתמקד גם בנו אתה מתמקד רק בנו מה אתה חושב עלינו איך אתה ישן ואיפה כמה אתה נזכר בי וכמה אתה חושב אני חסרה לך במיטה התרגלת לישון לבד תיקנו לך את המזגן ומה עם השירותים אורי בא לעזור לך ואתה ממלא בקבוקים ואיך אתה מסתדר עם אוכל ואתה מעשן יותר עכשיו ומתי אתה חושב לשלוח לי הודעה איך אתה חושב שזה יקרה באותו רגע אתה יודע אני כל הזמן מנסה לדמיין אני עוד קצת מחכה אני מכינה את עצמי לשבועיים אבל אני קצת מחכה לרגע שתשלח לי הודעה הי ואז מעניין איך תתנסח אם בכלל תגיד בהודעה או שתרצה להתקשר תגיד לי שניפגש ותיזום או שתראה איך זה זורם זה יהיה אחרי שהחלטת או שתרצה עוד זמן לחשוב זה יהיה כי נשברת או כי אתה רוצה שנמשיך לחשוב ביחד שניפגש לעוד שיחה כי אתה מתגעגע כי  מה יפה שלי מה עובר אצלך

ובכלל יש לי עוד מיליון דברים לספר לך דווקא טובים מאוד הייתי הרבה עם חברות ולרוב היה טוב נפגשתי עם יעלי והיא כזאת נשמה טהורה והיה בינוני מינוס במסיבת בריכה והיה כל כך מושלם בהופעה של יוני ואם לא הייתי מכריחה את עצמי לחייך כל כך הייתי בוכה באני חייב לעזוב אותך והרגשתי כל כך כל כך יפה והיית בטח כל כך אוהב אותי בשמלה החדשה והרגשתי כל כך אני פוצו שלי אתה לא מבין כמה טוב אני מרגישה כשאני נראית כמו שאני רוצה זה כמו ללכת ברחובות תל אביב ולהרגיש בבית שאני רוצה והספקתי להוציא מעל מאתיים שקל בארבעה ימים הראשונים של אוגוסט ואני חושבת ברצינות אם אוכל לשכור דירה כשאסיים את הצבא אבל פוצו זה יקר נורא ואתמול אתה יודע שאתמול הלכתי להצגה עם חברה מהקומה לא שמעת עליה אבל היא גם כזאת נשמה טהורה והיא משתחררת השבוע ואמנם אנחנו לא חברות כל יום בצבא אבל היא פשוט אדם שהייתי שמחה שיהיה בחיים שלי אני לא יודעת אם זה באמת יקרה אבל החלטנו וקבענו והלכנו והיה כל כך כל כך כיף דיברנו וגילינו ובאמת בא לי שנצליח להיפגש אחרי והרגשתי כל כך טוב עם עצמי והרגשתי כל כך טוב עם זה אתה יודע כמה דברים חדשים כאלה בדכ לא קורים אצלי התרגשתי באמת ואולי אפילו לא היית לגמרי מבין אבל איך רציתי לשתף אותך וכמה קשה לי להרגיש בבית כאן וכמה אני מתגעגעת לבית שלנו מוזר לי לא לחזור לשגרה שלנו ומפחיד אותי שעכשיו יש את כל השינויים האלה בשגרה ובסביבה הכי רגישה שלי האנשים הכי קרובים אליי במקומות שאני מבלה בהם כל מחצית של היממה ואני לא יודעת איך להתמודד עם זה ששניהם מתפרקים ואני לא יודעת איך להמשיך איך אני אמשיך מה לעשות בו כשכבר הרשיתי לראש שלי לחלום 