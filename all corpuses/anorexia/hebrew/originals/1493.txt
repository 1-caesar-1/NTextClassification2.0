הילדה הזו, היא אני.
אז ככה, קוראים לי S, אני בת 15 ותשעה חודשים, כיתה י' ואני גרה במרכז הארץ, עם המשפחה שלי, ואני יכולה להגיד שהחיים שלי די מעולים !
חשבתי להתחיל לכתוב יומן, אבל הגעתי למסקנה שזה יהיה הרבה יותר כיף. לקבל תגובות, ביקורות מאנשים שנמצאים בדיוק באותם מצבים כמו שאני נמצאת. וחוץ מזה, כבר ניסיתי לכתוב יומן בעבר, ויש לי כל כך הרבה מה להגיד שכואבת לי כבר היד ואין לי כח להמשיך לכתוב... בשביל מה יש טכנולוגיה? 
גיל ההתבגרות. כן אה. לא כל כך כיף כמו בסיפורים. בסך הכל תקופה עם הרבה לחץ מצד כולם. מהמורים, החברים, ההורים, ותחת כל הלחץ הזה חייבים לשמור על שפיות כלשהי. לא?
חשבתי שאת הבלוג הזה, בגלל שהוא הראשון שלי, אתחיל בלספר על עצמי ולא אפיל עליכם (אם יש כאן משהו בכלל) את הצרות שלי. 
אני תלמידה מצטיינת. אבל לא חננה. וכן יש הבדל! רב האנשים לא מתים על תלמידים כאלה, חושבים שהם חנפנים ומעצבנים. אבל אני לא כזאת. אני משקיעה, כי אני פרפקטציוניסטית. זה לא שבחרתי להיות כזאת אבל אני לא חושבת שזה כזה נורא. ברב המקרים.
אני אוהבת את בית הספר שלי, יש לי הרבה חברות טובות, אני אוהבת את המורים(את רובם) ואת האווירה הכללית.
ריקוד זה החיים שלי. פשוטו כמשמעו. אני רוקדת בלט בעיקר, וגם רפרטואר מודרני. עם המורים הכי טובים בארץ ובעולם. חמש פעמים בשבוע, לפעמים שש. יש אנשים שקוראים לי משוגעת אבל בשבילי זו רק מחמאה. אני אוהבת לחץ. בלי לחץ אני פשוט מתפרקת. למשל עכשיו, בחופש הגדול או בכל חופש אחר במהלך השנה, אני לא עושה כלום כל היום כי אני יודעת שזה לא דחוף ואני מתעצלת לעשות כל דבר שהוא.
אה, והחלטתי שכל יום אני אסיים במשפט שנותן השראה ומוטיבציה כדי להזכיר לעצמי את הדברים החשובים באמת.
"be yourself. everyone else is already taken." 
??S??