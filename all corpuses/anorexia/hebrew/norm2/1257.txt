דיאטות, ספורט ואיך הצלחתי להוריד 30 קילו.
היי לכולם,
לפני שאתחיל להציג את עצמי מחדש אני רוצה לציין שהבלוג היה פתוח לפני כשנתיים לתקופה קצרה מאוד ואחר כך נמחק.
החלטתי לפתוח אותו מחדש...והפעם אני חדורת מוטיבציה ובאמת מקווה להצליח ולשנות אורחי חיים של כמה אנשים.
כמה עובדות יבשות לפני שנתחיל:
- קוראים לי לונה ( שם בדוי) אני בת עשרים ואחת, ויש לי בלוג אישי כאן בישרא במשך שמונה שנים. אגב, אשמח לתת לכם קישור בהמשך כדי שתכירו את החיים שלי קצת מעבר.
- אני מתמודדת עם משקל עודף ודיאטות במשך יותר מעשור.
- הצלחתי להשיל 30  קילו מעצמי (שקלתי 92 בתקופת השיא.)
- המטרה שלי בחיים כרגע ומטרת הבלוג היא לקדם אורך חיים בריא וספוטרטיבי ולעזור לבנות להוריד במשקל. נכון, אני לא דיאטנית מוסמכת אבל יש לי המון ניסיון והמון רקע בנושא, ובנוסף אני מתחילת ללמוד הדרכת כושר עוד חודש, מה שייתן לי את הכלים הנכונים.
- מעבר לבלוג אני תמיד אהיה זמינה ותמיד אשמח להקשיב לכל קושי או משבר שיש לכן במהלך המסע של הורדת המשקל. אישית עברתי את זה לבד במשך שנים, שום דיאטנית לא עזרה לי, שום מדריך כושר...ונאלצתי להתמודד עם לא מעט תסכולים וקשיים. אני לא רוצה שזה יקרה גם לכן\ם.
- אני לא תומכת בשום אופן ברזון קיצוני, הרעבות, צומות, דיאטות דביליות של עד 500 קלוריות ביום, ובכללי, אני לא סופרת קלוריות. הייתי שם, עשיתי את זה, זה לא באמת מועיל.
- אידייל היופי שלי הוא לא בחורה רזות עם רווח מטורף בין הרגליים ועצמות בולטות, אלא בחורות עם מסת שרירי יפה, עם טוסיק עגול ויפה, רגליים חזקות ובטן שטוחה.
אז אני לונה..וזה הסיפור שלי.
מאז כית ה' הרופאה שלי בקופת חולים הייתה נורא מדואגת ותמיד נדנדה לאמא שלי שזה הזמן לקחת אותי לדיאטנית, להגביל אותי באוכל ולגרום לי לעשות ספורט.
אבל אני מזמן איבדתי תקווה. אני מאוד אוהבת לאכול (גם כהיום) ולא משנה כמה ניסיתי להגביל את עצמי אף פעם לא באמת הגעתי לתוצאות אמיתיות. אני זוכרת איך בכול חופש גדול הייתי אומרת לעצמי שזה הזמן שלי לקחת את עצמי בידיים ולהתחיל דיאטה של חודשיים - ואז אחזור רזה ויפה לשנת הלימודים החדשה- זה כמובן אף פעם לא באמת קרה.
הייתי מתחילה בדיאטה, בהליכות...ואחרי גג שלושה שבועות זה היה נמאס עליי והייתי חוזרת לאכול כרגיל מול המחשב.
התפריט שלי אז היו בנוי בערך ככה:
בבוקר בדר"כ הייתי אוכלת חביתה\מקושקשת\ביצת עין + שתי פרוסות לחם לבן. או לחילופין קערה גדולה עם קורנפלקס וחלב +כף גדולה של סוכר לתוך זה...נו מה? הקורנפלקס הרי ממש לא מתוק.
לבית הספר אמא הייתה מכינה לי כריך.
בארוחת צהריים של בית הספר אני זוכרת שהיו מחלקים לנו בגאטים ענקיים עם חביתה\טונה\נקניקיות.
לארוחת צהריים בבית הייתי אוכלת מנת פחמימה של אורז או פסטה (בדרכ פסטה כי נורא אהבתי) + בשר.
בערב הייתי אוכלת שוב מנת בשר עם פחמימה+סלט.
במהלך היום הייתי שותה בעיקר קולה (כי אני אוהבת נורא, ומי אמר שזה משמין בכלל?).
ואהבתי מאוד גלידות, אולי חטיף קטן מידי פעם.
בקיצור, הבנתם.
הייתי שמנה, והייתה לזה סיבה מאוד טובה.
הייתי ילדה שמכורה ללחם. פיתות חמות,בגטים, בורקסים, מאפים, פסטות, קורנפלקס....כול אלו היו הדבר שהכי אהבתי.
שלא לדבר בכלל על כול העוגות והעוגיות והשוקולד שלא הצלחתי להפסיק לאכול.
ניסיתי ללכת לדיאטניות שלוש פעמים. כול אחד מהן הבטיחה שינוי ובנתה לי תפריט שלא היה שונה הרבה ממה שגם ככה אכלתי. אף תפריט לא עזר, ומאחד מהם אפילו העלתי שלוש קילו.
לעשות דיאטה לבד...טוב, זה פשוט היה קשה מידי. הייתי נשברת כול פעם מחדש, כי הגוף שלי (או שזאת הייתה בעצם אני) כול כך השתוקק לבורקס או לעוגה מתוקה. או לגלידה וקולה...איך אפשר לעמוד בפיתוי ולא להישבר?
ככל שגדלתי כך הצלחתי להתמיד בהליכות, ובכיתה ט' אפילו נרשמתי לחדר כושר והייתי הולכת ארבע פעמים בשבוע. אבל שום דבר לא היה עוזר...כאילו נועדתי כדי להיות שמנה.
מה שלא הבנתי אז הוא שכדי להרזות חייב לשלב גם ספורט וגם תזונה נכונה. אחד מהם זה לא מספיק.
ואז זה קרה,בגיל 16, אחרי שהשלמתי עם העובדה שבקושי הצלחתי למצוא לעצמי בגדים בחנויות (ואין לכם מושג כמה זה כואב להסתובב בחנויות ולשמוע שאין בגד במידה שלכם.), אחרי שהשלמתי עם העובדה שלמרות שמאוד רציתי שמלה אני אף פעם לא אלבש אחת, ואפילו השלמתי עם זה שבזמן שהחברות שלי היו יפות ורזות אני הייתי שמנה ומכוערת שאף פעם לא תזכה בתשומת לב מצד הבנים.
דוקא אז, בנקודת השבירה הזאת החלטתי לנסות דבר אחד ואחרון. שמעתי על דיאטה שנקראת דיאטה נטולת גלוטן. גלוטן הוא חומר שמופיע בהמון דברי מאכל שלנו, ובתכלס הוא לא תורם לשום דבר...ויש כאלה שטוענים שהוא אף מעקב חילוף חומרים.
חשוב לי להדגיש שאז הבנתי ששום דיאטת כאסח לא תעזור לי. תחשבו שתצליחו לעשות דיאטת כסאח של עד 500 קלוריות ביום...כמה זמן תחזיקו ככה? חודש? חודשיים? הרי לא תצליחו לחיות כול החיים על 500 קלוריות ביום נכון? אז ברגע שהגוף שלכם מקבל סטרס כזה של מעט קלוריות ביום, הוא דבר ראשון אוגר שומן. ודבר שני, כשהדיאטה "נגמרת" ואז חוזרים לאכול כרגיל, כול מזון שהגוף מקבל הוא אוטומטית אוגר כשומן מהחשש ששוב תרעיבו אותו. לכן אחרי דיאטות כאסח עולים במשקל. ואני חוויתי את זה לא פעם על בשרי!
כדי להתחיל דיאטה טובה ומוצלחת צריך להפוך את הדיאטה לאורך חיים - כזה שתצליחו להתמיד בו מהרגע שבו התחלתם עד לסוף חייכם.
למרות שהייתי מכורה לפחמימות החלטתי שכאן נגמר הרומן בנינו, ואני הולכת להפוך את כול החיי שלי לחיים נטולי גלוטן.
אחרי שלושה שבועות הורדתי שישה קילו שלמים!!! אני עד עכשיו לא יודעת מה היה הסיפור של הגלוטן בחיים שלי אבל אין לי ספק שהוא עיכב לי משהו בגוף, עובדה שברגע שהוצאתי את הגלוטן מהתפריט המשקל שלי התחיל לרדת מעצמו.
אחרי כמה חודשיים התחלתי לשלב ספורט, המון ספורט. לא יכולתי רק לרדת ולהשאיר שכבות של עור מדלדל, הייתי חייבת לבנות שרירים.
לאט לאט, תוך קצת יותר מחצי שנה ירדתי 33 קילו, מאז המשקל שלי נשמר. כמובן שיש חודשיים בהם אני עולה קצת במשקל, חודשיים אחרים בהם אני יורדת שוב. אבל הכול מאוד מאוזן ומבוקר.
אחרי שנה בלי גלוטן חזרתי לשלב אותי קצת בחיים. כיום אני מרשה לעצמי מידי פעם לטרוף המבורגר, פיצה, פסטה, או אפילו איזה מאפה קטן פעם בחצי שנה ;)
אבל ביום יום אני לגמרי נמנעת מלאכול גלוטן, והאמת שאני מרגישה מעולה!  מצאתי תחליפים לגלוטן בלי בעיות, היום יש אלפי מוצרים שהם כבר 'ללא גלוטן'.
זה האורך חיים שהציל את חיי - הוא לא פשוט, לעיתים מאוד מתסכל ואני מבטיחה לכם שהוא גם הרבה פחות טעים. אבל הוא באמת שווה הכול, והכי חשוב- זה מה שהציל אותי.
רק לשם הבהרה - הבלוג לא יעסוק בשום פנים ואופן רק בדיאטת נטולת גלוטן, אני מאמינה שיש עוד המון שיטות והרבה אורחי חיים שאפשר לאמץ, זה היה רק הסיפור שלי.
אז בנות יקרות (ואם יש בנים אני אשמח גם.) אני מקווה שנתתי לכן מוטיבציה, אפילו אם זה מעט.
אשמח אם תכתבו לי, תשתפו את הסיפור שלכן ותעזרו לי להגיע עם הבלוג הזה לכמה שיותר אנשים.
ותזכרו - תאהבו את עצמכן, כי לא משנה מה המשקל שלכן אני בטוחה שאתם מדהימות.
אוהבת, לונה.