13544#. *טריגר פגיעה מינית/אונס*
ראיתי פה תגובות לפוסט על הבחורה שהרגישה שעברה אונס, שאמרו שאם היא הייתה איתו במיטה כבר אז איך היא יכולה לומר שהוא אנס אותה.
וחשוב לי כל כך לומר - כן, זו אופציה . פגיעה מינית או אונס זה לא רק זר בסמטה חשוכה. זה יכול להיות מישהו שבחרת להיות איתו, שהסכמת לדברים מסויימים, אבל אז הוא כופה עליך גם מה שלא הסכמת. כן, גם אם זה סטוץ.
זה לא חייב להיות במכות ואלימות. זה יכול להיות בהפעלת לחץ נפשי (למשל לבקש שוב ושוב ושוב עד שנשברים תחת הלחץ) , וזה יכול גם להיות בחוסר הקשבה לצד השני. אני חושבת שכל אחד מאיתנו , אם הוא רוצה, יכול לדעת אם הצד השני מעוניין באקט, ומתי הוא "לא שם" , או מתרחק בשפת הגוף שלו. ואם אתם לא בטוחים - אפשר לשאול, תאמינו לי שזה עדיף.
בבקשה תהיו קשובים לפרטנרים שלכם, בין אם זה סטוץ ובין אם קבועים. תאמינו לי שאתם לא רוצים אחר כך לדעת שגרמתם נזק נפשי בלתי הפיך למישהו. אתם יכולים לשאול את הבחור שגילה שיש לי בגללו פוסט טראומה.