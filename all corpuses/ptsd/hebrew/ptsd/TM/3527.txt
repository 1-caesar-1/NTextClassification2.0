החיים עם פוסט טראומה מורכבת .
על קצה המזלג.
אחרי הכל , הבורא
גם את זה אתה יצרת בי
בלילה מחפשת משמעות
בבוקר מתעוררת חרדה
שאין אותה
אין לי כוח להתעורר אל המרוץ
אל מה שצריך
ושצריך תמיד הכי הרבה להרוויח ולהספיק
ביום לא רוצה לצאת מהבית
לא רוצה לפגוש אנשים
להסתכל בעיניים . מפחיד.
בערב קשה להירגע ולשכב
סתם לנוח להינות
צריך משהו שירגיע. משהו לאלחש
ומשהו לנפץ
בלילה החלומות
שם נמצאים התחושות מהעבר שלי
וגם הפחדים מהעתיד
גם בשינה אני בוכה.
ברצון שלי
אני רק רוצה אהבה
שהכל יבוא לי ישר מהבטן
לא להתאמץ בשביל מי שלא ראוי
לדעת שאני במסלול הנכון
לדעת שכל יום הוא יום חדש
מחר גם יבואו רגעים סוערים
כעס
אולי עצבות
יגיעו ימים קשים את זה אני יודעת
אבל בתוך כל זה יש אהבה
אז אני רגועה