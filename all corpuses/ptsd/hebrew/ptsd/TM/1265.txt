שמי איריס חן. בגיל 45 התחלתי לטפל בפעם הראשונה בחיי בפוסט טראומה שליוותה אותי מגיל 15. אז, בשנת 1978, לא היה לי עם מי לדבר. היה צריך לחזור לחיים, לשמור על שקט תעשייתי ולהעמיד פנים שהכל "בסדר", למרות שעמוק בפנים, דברים רבים לא היו "בסדר". כך חיו להן במשך שנים ולא תמיד באושר, שתי איריסיות. לו ידעתי לסייע לעצמי, כפי שלמדתי לסייע לאחרים...אך לא ידעתי. "אני זקוקה לעזרה" כך אמרתי. כל השאר כבר היסטוריה. במעגל הזה של החיים, של לתת ולקבל, הבנתי בשנים האחרונות כי גם אני יכולה ורוצה להיות במקום של הנתינה. כך התוודעתי למרכזי הסיוע, לקו הסיוע לנפגעות ונפגעי תקיפה מינית, להתנדבות וכיום - גם לעבודה. מסלול הריצה הוא אינו שמי השני, אך בחיים אני רצה למרחקים ארוכים.
ב-2.11 אני ארוץ!
בואו לרוץ איתי, בחצי מרתון (סאקוני) חיפה, למען גיוס כספים לעשייה של מרכז סיוע לנפגעות ולנפגעי תקיפה מינית. למען כל הפונות והפונים אלינו ברגעי שבר ומשבר ולמען המתנדבות שנמצאות מעברו השני של הקו, לילות כימים, ועושות הבדל אדיר בחייהם של אנשים.
אפשר לרוץ ,להזיע ולתרום, ואפשר לחסוך את הזיעה ולתרום לקמפיין. ההרשמה למירוץ מהווה תרומה . חשוב לא פחות – לשתף, לשתף, לשתף!!!
קישור לפרטים והרשמה למירוץ בתגובה הראשונה