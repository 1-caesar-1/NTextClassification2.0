אני בהצפה רגשית גדולה מאוד ומנסה להתמודד בחשיפה שלא היה לי את האומץ לחשוף עד עכשיו
טריגר תקיפה
.
.
.
.
.
.
.
.
.
.
.
.
היה מקודם אייטם בערוץ 13 על רופא שהטריד אותי בצבא . שניצל את זה שהייתי עם פוסט טראומה. ניצל את הכח שלו ואת החיוך המנומס שלו, בהסוואה של רופא נשים נחמד ומתחשב שסוף סוף באמת מנסה להבין את המטופלות שלו. 
אז לא.
רק מנסה להיכנס להן לתחתונים.
עשה לי בדיקות שלא לצורך בשביל להפשיט אותי. ויש לי עדות מעוד חברה שחוותה אותו דבר. היה שולח לי הודעות לטלפון האישי. 
בהתחלה חשבתי שאני מדמיינת. שהשיפוט שלי לקוי. שיכול להיות שהוא באמת רופא נחמד וסתם נתקלתי באנשים רעים עד אותו הרגע והנה מישהו שרוצה לעשות טוב. שאני מפרשת את הטוב שבו לא נכון ושזאת אשמתי. 
אחרי שנחצה קו והתחושות שלי היו יותר חזקות שיתפתי את הבן זוג שלי אז והוא הלך להתלונן בפני הקצינת יוהלן והיא, כחלק ממסע נקמה שלה נגדי בעניין אחר פשוט ביטלה כל אפשרות כזו. הגנה על הרופא והאשימה אותי. שאני לא תקיפה מספיק מולו ושזאת אשמתי הבלעדית למרות שהוא מנסה להתחיל איתי ולהיכנס לי לתחתונים בצורה מאוד ברורה.
התחושות שלי עוד יותר התערערו שכנראה השיפוט שלי לא נכון ואני מגזימה. 
במהלך השנים נתקלתי בהמלצות עליו בקבוצה של חולות במחלה גניקולוגית שאני נמצאת בה והיה לי חשוב להזהיר את הבנות אז עדיין חששתי, אז כל פעם שהיה פוסט עם השם שלו כתבתי שאני לא ממליצה ואפרט בפרטי.
היו בנות שהלכו אליו למרות חשיפת הסיפור שלי והרגשתי שזה חץ ללב. הנה עוד בנות שלא מאמינות לי. 
לאט לאט הגיעו למנהלת הקבוצה תלונות עליו ונאגדו מספר לא קטן של סיפורים עם אותו מתווה צייד בדיוק. עד שהיום קיבלתי הודעה שהוא הלך צעד קדימה, הפעם זה לא רק הטרדה, זו תקיפה מלאה. 
בנתיים הוא ממשיך לתחזק את עמודי הרשת שלו (הגיב לפני חצי שעה על פוסטים) ויכול להמשיך לקבל מטופלות בפרטי ובמרפאות אחרות. כרגע הסיפור התפוצץ רק בתחום של איכילוב והציעו לו פרישה שקטה בלי תלונה. 
אני רוצה להתפוצץ. לא יכולה לקבל את זה שעוד מישהי תחווה את זה. שיש בכלל סיכוי כזה. 
אין לי כוחות בעצמי וכל כך מייחלת לכאלה רק בשביל להילחם נגדו עבור בנות נוספות שלא יעברו את זה