#6377 הכירו חברים, פוסט טראומטים. 
היי נעים להכיר, אני*** ואני פוסט טראומתי. 
חוויתי אונס במשך תקופה ארוכה בחיי, 
אנסו אותי כל כך הרבה גברים ככה שאני כבר לא מרגיש כלום. ניצלו אותי ואת תמימותי במשך שנים ארוכות. 
אני מגיע מבית הרוס, משפחה חרדית. 
יש עוד דברים אך לא אפרט כדי שלא יזהו אותי.
ההשפעות על החיים  כתוצאה מהפוסט טראומה זה הדבר הקשה ביותר. לפחד מהכל, לפחד ממגע. לחייך לכולם למרות שהכל חרא בפנים, זה להרגיש רקוב, אחד כזה שנתון לחסדם של אחרים. 
הנסיונות החוזרים ושבים לעלות על הגל, כל כך הרבה אכזבות כשלא הולך, ושוב המעשים שנעשו כתוצאה מהפוסט טראומה מכים בחוזקה, ולך תסביר שעשית מה שעשית בגלל הפוסט טראומה שלך. 
אנשים לא מבינים, וזה סבבה, הרוב לא עברו מה שפוסט טראומתי עובר. אבל זה מתסכל שאפילו הקרובים אלייך לא מבינים. מנסים להבין אבל אף אחד לא מצליח להבין למה אתה עושה מעשים שנראים כנוראים. 
הפחד הזה לפגוע בחזרה, כי זה ידוע שמי שנפגע פוגע בחזרה. זה לא בכוונה, זה הפוסט טראומה. אין פה טיפת רוע. אבל אף אחד לא באמת מבין. 
חברים, אם יש מישהו מסביבכם שסובל מפוסט טראומה, מישהו שחווה חיים קשים, אנא מכם, היו עדינים, אל תשפטו אותו על מעשיו. תזכרו שכמעט כל צעד שלו בחיים נובע מהטראומה שעבר. זיכרו שכל אחד לוקח את זה אחרת, ולהשוות בין פוסט טראומטים זה לא נכון ולא הוגן. 
היו שלום אני חייתי בינכם כמו צמח בר