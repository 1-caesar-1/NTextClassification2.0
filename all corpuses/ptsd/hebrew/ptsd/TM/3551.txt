פוסט בעילום שם
****
שלום כולם,
אני לא מרגישה עוד בנוח להחשף בשמי אך אשמח להתייעץ איתכם.
אני נמצאת בטיפול פרטני הרבה שנים ולפני כחודש הצטרפתי לטיפול קבוצתי.
הטראומות שעברתי כילדה ובוגרת משפיעים עלי ברמות התפקוד השונות.
לפני כשבוע לערך אחת הנשים בקבוצה סיפרה על כך שעברה תקיפה מינית בבגרותה שלא התמודדה איתה ואף בכלל לא זכרה אותה והיא לראשונה בחייה העלתה זאת בקבוצה.
אחד הגברים בקבוצה אמר שבדרגת הפגיעות/ התקיפות המיניות זו דרגה נמוכה ביותר וגבר נוסף שיבח אותה על כך שנלחמה והרביצה לאותו אחד שתקף אותה. אני התחלתי לבכות. ממש. (אגיד שהדרך שלי להתמודד עם תסכול,  זה בכי. ובכיתי כמה פעמים במסגרת הטיפול הקבוצתי). שאלו אותי בסיטואציה מה קורה לי והסברתי את עצמי בבכי וכעסתי על אותם גברים שדיברו כך כשאותה אישה סיפרה על כך שהותקפה מינית.
אותו אחד שאמר שדרגת הפגיעה נמוכה אמר לי שלא טוב שאני תופסת עמדה קורבנית. לא אלאה אתכם בתגובה שלי אליו, אך מאז אותה אמירה על הקורבנות, אני עסוקה מאוד בכך.
מה זה קורבנות ביחס לטראומות החוזרות ונשנות שחוויתי? האם הייתי קורבן? ומה אני עכשיו? איך אפשר לדעת?
אשמח להתייחסותכם..