11538#. לפני כמה חודשים, הייתי בקשר עם בחור מקסים ומכיל. בתקופה בה התחלנו לדבר, הייתי בדיכאון, הפוסט טראומה שלי התפרצה, לא הייתי מטופלת בכדורים ובנוסף הייתי תלויה במריחואנה. הבחור המקסים היה שם בשבילי והקשיב למה שספרתי לו. הוא אף הכיר את האדם שפגע בי גופנית והצליח להבין את הסיפור שלי מבלי שהייתי צריכה לפרט יותר מידי. 
בזכות אותו בחור, נפרדתי לשלום מהעישון בבת אחת. (רעיון איום ונורא בדיעבד). 
הקשר שלנו התפתח לקשר רומנטי. מוקדם מידי, ומהר מידי. הוא גם התפוצץ מוקדם מידי ומהר מידי, לא שזה מפתיע אותי כל כך.
יצא לנו לדבר עוד דיי הרבה אחרי שנפרדנו, וזה היה בסדר גמור עד היום בו התפרצתי עליו וכתבתי לו שהוא מתנשא ושאני לא רוצה שום קשר איתו.
אני אוכלת את עצמי מאז. התנהגתי בצורה גועלית כלפי אדם שרק ניסה להקשיב ולהכיל את הצד שלי. 
אני לא יכולה לומר לו את האמת, אז אגיד אותה כאן.
קודם כל, אני מצטערת שהתפרצתי עלייך.
דבר שני, התלוננתי. סוף סוף התלוננתי על האדם שהרס לי את החיים. התפרצתי עלייך כשהבעת חוסר אמונה בסיפור שלי ונבהלתי נורא. קיבלת תגובה פוסט טראומטית שלא הייתה מכוונת או הוגנת.
אם אתה מבין שזה אתה, בבקשה תשלח לי הודעה. אני רוצה להתנצל באמת, ולא בטופס אנונימי.