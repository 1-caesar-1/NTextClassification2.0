טריגר- 10 דברים שלט ידעתם עליי
.
.
.
.
.
1. בת 35 נשואה לחבר שלי כבר 7 שנים
והבאנו שני ילדים בנים מהממים. (5,3)
2. הפוסט טראומה שלי התפרצה אחרי שנה בטיפול זוגי עם מטפל (גבר). התחלנו ללכת לטיפול 10 חודשים אחרי לידת הילד השני.
3. כשזה התפרץ, נכנסתי לדיכאון קשה ברמה שלא יכולתי כמעט לקום מהמיטה. לא הצלחתי לבשל, לאכול ובקושי רב לטפל בילדים ובבית. הייתי בבור שחור ומעולם זה לא קרה לי בעוצמות כאלו. כדורים וטיפול הוציאו אותי מזה.
4. מאז אני בטיפול עם מטפלת מכילה ורגישה אבל שלא עושה לי הנחות או קיצורי דרך. מתעקשת לדבר איתי על דברים שהייתי רוצה לברוח מהם או להתעלם מהם ולהדחיק שוב. קשה לי בטירוף אבל מרגישה את ההטבה שזה גורם בחיי הפרטיים.
5. הטראומה היא על רקע מיני בערך מגיל 7-8, על ידי חבר קרוב של המשפחה, שמאוד אהבתי. הוא היווה בשבילי מה שאבא שלי לא היה בשבילי. הוא היה משחק איתי, מרים אותי באויר, צוחק איתי. מדי פעם היה שולח ידיים מתחת לחצאיות שלבשתי. לא הבנתי מה המשמעות של זה. עד אירוע אחד משמעותי וקשה בו הוא נישק אותי, רצה שאגע לו באיבר מין ונגע בשלי.
זוכרת את האירוע עדיין במקוטע ולא בצורה ברורה עם כמה חורים שחורים.
6. סיפרתי ישר אחרי זה לאמא שלי שנישק אותי עם הלשון בתוך הפה והיא לא האמינה לי לכן לא סיפרתי לה את המשך הסיפור. זוכרת שקיבלתי שוק בגוף כשלא האמינה לי והפכתי לילדה אחרת. כבויה וסגורה.
7. מאז שהתפרצה הטראומה ( לפני שנה) אני מעשנת בקביעות קנאביס שמאוד הקל עליי אבל מנסה להיגמל ממנו. כבר 10 ימים שלא מעשנת. מקווה שלתמיד.
8. אחרי הצבא טסתי לדרום אמריקה. טיול שהיווה בריחה מעצמי. עשיתי שם הרבה סמים שלדעתי החמירו את מצבי הנפשי. חזרתי משם עם הרבה יותר חרדות ובניתוק מעצמי ומהסביבה, ישר לאוניברסיטה שרשמו אותי ההורים שלי בזמן הטיול.
9. אני מורה לחינוך מיוחד לשעבר וכיום מטפלת בעזרת בעלי חיים. מתה על המקצוע שלי.
10. נאבקת כל יום ויום בפוסט טראומה ומקווה ומתפללת שיגיע היום שבו אני אנהל אותה 100% מהזמן ולא היא אותי ושאהיה בן אדם שלם עם עצמו שאוהב את עצמו.
תודה שקראתם! 💜❤️💙