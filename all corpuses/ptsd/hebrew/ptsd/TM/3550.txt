היי, ממש רציתי לפרוק קצת, אני כל כך שמחה שיש את הקבוצה הזו. 
טריגר: תקיפה מינית וכאלה.
אני אחרי מחלה של 6 שנים, מחלה שממש שיתקה אותי. 6 שנים של להיות במיטה ולסבול מכאבים מטורפים ובלתי הגיוניים,
אמא שלי שלא וויתרה עליי אף פעם למזלי,עזרה לי להבין כמה דברים ופתאום נהיה יותר טוב קצת, כאילו התבררו לי מלא דברים ובום הקלה. 
אבל לאט לאט אני מבינה שבעצם בגיל 7 הותקפתי מינית פעמיים. על ידי 2 קרובי משפחה. ולא עשיתי מזה ביג דיל ממש, אבל אני שמה לב עכשיו כמה זה השפיע עליי, במיוחד אחרי שראיתי את הסרט לעזוב את נברלנד, פתאום אמרתי לעצמי רגע, לא נאנסתי בגיל צעיר, (לצערי כן בגיל 19 ובגיל 25) אבל לא כילדה, ואני מרגישה כמוהם, לא הבנתי למה. ממש הזדהתי, פתאום קלטתי שזה ממש השפיע הקטעים ההם מגיל 7. רק לאחרונה גם קלטתי באיזה גיל זה היה, 
אז הבנתי משהו שבטח דיי ברור, אבל זה לא משנה כנראה מה התקיפה, ואיך. זה ממש משפיע ומשנה את החיים לחלוטין. משנה אותך. והפוסט טראומה פורצת, אם לא בדיכאונות וחוסר רצון לחיות וכאלה אז פיזית, במחלות קשות שפוקדות את הגוף. זה תמיד מתפרץ מסתבר, אי אפשר לברוח מזה, 
אני זוכרת כילדה הייתי הולכת למלא רופאים ומספרת שאני רואה הכל כמו חלום, זה התחיל לאט לאט ולתקופות קצרות ואז נשאר להמוןןן שנים. אף אחד לא הבין אותי, כיום אני מבינה שזו סוג של בריחה, כאילו אני לא פה. אז אם יקרה משהו אני גם ככה מנותקת מהגוף. משהו כזה. 
מסיימת באופטימיות נפלאה: כיום אני יודעת על מה אני צריכה לעבוד, על להפסיק לפחד מהכל ומכולם, לנסות לבטוח באנשים איכשהו.. להחזיר לעצמי את החיים! 
בעקבות הכאבים שהיו לי נתנו לי פרקוסט, (סוג של מורפיום) ולקחתי אותו 6 שנים, לא מזמן ניגמלתי מהכל 🙂 אני נקייה! זה לא היה קל,אבל עשיתי את זה! ואילו לפני כשבוע הוזמנתי לצעוד בתצוגת אופנה של נשים שנאנסו ועברו תקיפה מינית וכל הרווחים הלכו לעזרה לטיפול בנערים ונערות שנתקפו מינית. 
אני מרגישה ש..היי וואלה, אני יכולה להיות גאה בעצמי קצת, ניגמלתי מהסמים האלו, צעדתי בתצוגת אופנה(!!) כאילו..וואו. 
מעכשיו,מנסה לקחת מספיק אוויר בשביל לנסות ללכת לטיפול. אני אופטימית לגבי העתיד סופסוף אחרי שנים שהייתי בטוחה שעדיף לי למות 🙂