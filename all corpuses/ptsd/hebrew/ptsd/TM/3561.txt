הפוסט טראומה המורכבת שלי .. כמעט חשבתי שזה נעלם לי לגמרי ובאמצע שום מקום תופס אותי ולא משחרר - זה התקיפה הכי אכזרית שהייתה לי .. 
אז היא מורכבת - התעללות בילדות , אונס , ריחוק ונידוי חברתי , קושי כלכלי , גופים כמו יועצים ופסיכיאטרים שדוחפים כדורים - אף אחד לא באמת יקשיב , חקירה במשטרה , פחד מתחבורה ציבורית , ומקומות שמעלים לי את הזכרון לתקופה אינטנסיבית של שנה קשה שאני זוכרת בחלקים. 
אני מטופלת מגיל 12 , אף אחד לא מבין אותי , אף אחד לא דרך איפה שדרכתי .
הבטחתי לעצמי שלא אצור חברויות כי אפגע כי כבר פגעו בי  - וחשבתי שאני חזקה וחכמה , ונפגעתי . 
לפני חמש שנים הכרתי את הפוסט טראומה , לאחר חצי שנה של דיכאון בחושך יצאתי לעולם הגדול ובחרתי להלחם על החיים  . 
תקופה לא קלה , מחשבות אובדניות , בריחות שתן , סיוטים , כאבים התקפי זעם , פלאשביקים ופחד מאנשים .
אבל החלטתי להלחם בדרך שלי , זחלתי עד שקמתי 
והבטחתי שאני לא יהיה מה שכולם חושבים שאהיה , חולה וזרוקה - כזאת שאין לה עתיד , משוגעת . 
וידעתי שיהיה לי קשה , כי ההורים כבר לא יעזרו . 
אצטרך לקום כל יום בבוקר ללכת ללימודים ומשם לעבודה .
וידעתי שאני צריכה סביבה תומכת כדי שאשאר באיזון ואוכל להתקדם , אז הקפתי את עצמי בחבר שהוא ילד של אמא , שאימצה אותי כבת שלה .
התחלתי עם הכדורים והגעתי למצבי קיצון . 
ניסיתי את הצמח ופרחתי , אולי יש עוד תקווה , אולי יש עוד תאבון עוד חלומות ושאיפות , עוד כמה שעות הכל יגמר - כל הכבוד לך ! 14 שעות לימודים ועבודה מאחורייך , הצלחת גם היום. רק שימי לך משהו לאכול לפני שאת שוקעת לשינה . 
נעלמו מצבי הרוח , חוסר התאבון , הפחדים , החרדות , הסיוטים והמחשבות . 
כמובן ששמתי את עצמי בבועה - כדי שחלילה לא אפגוש בתחבורה ציבורית , שוטרים ולא אפגע מאנשים . אז הלכתי ברגל תקופה עד שיכולתי להוציא רישיון . 
עבדתי והוצאתי רישיון , הערצתי את המנהלים שלי בעבודה שנתנו לי תקווה , סיימתי לימודים , ניהלתי מסעדה , קניתי רכב , טסתי לחול , התחלתי לחלום ובגדול , נכנסתי לעבוד בחברה , קיבלתי הערכה קיבלתי תפקיד בכיר - כן , אני ! 
הלכתי ללמוד מכירות , סייבר , תוכנות מחשב , איפור , סיימתי 12 שנות לימוד , עברתי לגור לבד ..
וואי וואי מה שהצמח הזה עשה לי . 
אבל מה חסר לי ? חברה אמיתית .
ונכנסה לחיי כזאת מסורה , מקשיבה כזאת שאפשר להגיד לה הכל . אומנם קצת חלשה עם דימוי עצמי נמוך . אבל היא שם בשבילי . כשדוד שלי נפטר , שהגעתי להחלטה שסיימתי את הקריירה בתיירות , שהזוגיות לא טובה לי כשאיבדתי שני חברים ותמכתי באבא שלי בבעיות השתייה שלו . היא הייתה שם. בשבילי. ועבדנו ביחד ויצאנו ביחד - כשלא היה לה איפה לישון אפילו עברה אלי לכמה חודשים בלי שאבקש כלום בתמורה. 
האמנתי בה וסמכתי עליה , כעסתי עליה לפעמים על הבחירות שלה אבל מי אני בשביל להגיד. 
והיא התחילה להתעסק בפלילי וביקשתי שלא תשתף אותי בזה כי ההישגים שלי והתדמית שלי הבריאות שלי חשובה לי - בחודש האחרון זה עלה על שרטון אבל אהבתי אותה. כל כך אהבתי אותה. 
ויום אחד בהיר , כל מה שאמרתי לה שיקרה קרה , 
היא נעצרה - והחברים , קולגות לעבודה , המשפחה שלה , כולם באים אלי לשאול איפה היא ומה קורה . ואני ? מהרגע של הבשורה רק חושבת עליה מחכה לכל פיסת מידע 
היא בגדה בי . 
אחרי כל מה שעשיתי בשבילה היא לא עצרה לשניה אחד לחשוב עלי , ואיך אני ירגיש אחרי שתעלם. 
תלשו אותי באמצע יום עבודה החוקרים , היו אצלי בבית 
וקיבלתי שיחה מהחבר - הם בדרך אליך , ובהתקף פאניקה חרדה וזעם בא אלי באמצע העבודה - כולם מסתכלים עלי מוזר , למה את מגיבה ככה ? 
מפה לשם , חקירה של יום שלם במחלקת הונאה , לקחו ממני עדות ואמרו לי שאני צריכה להעיד . 
משם כבר לא היה לי איך לחזור ועליתי על אוטובוס . 
הפלאשבקים לא איחרו לבוא . 
חשבתי שזה מאחורי , 
וכבר חודשיים שזה חוזר אלי 
לילות ללא שינה , אם כבר אני נרדמת הסיוטים קשים , חזרתי להרטיב במיטה , עצבנות , עייפות , עוד פסיכיאטרים עוד כדורים עוד כסף שהולך , תחושה של בגידה , מצוקה , פלאשבקים קשים מהרגעים הטובים שלי איתה , מחשבות בלתי פוסקות .
הצמח הציל אותי במשך 4 שנים , 
בלי פסיכותרפיה בלי טרטורים בלי כדורים 
עכשיו הגעתי למצב שכבר אין לי ברירה אלא לקחת כדורים וללכת לטיפול. 
אין לי כבר כסף לבזבז על הצמח וגם ככה יש לי חרדות כלכליות . 
והכדורים האלה ... אוף 
פריזמה , אלטרול , ומירו .
כסף לטיפול באופן פרטי כבר אין לי , ובקופת חולים זה חודשים קדימה .
איך מתמודדים ?
