
מספר פוסט: 1
קוד פוסט: 1114
תאריך כתיבה: 08.02.2020  |  
גיל הכותב: 45
לינק: https://www.facebook.com/groups/241943576701055/permalink/511525929742817/
-------------------------------------------
אנחנו האנשים עם הפצעים השקופים.
אנחנו האנשים שאף אחד לא יכול לראות את הצלקות של הנפש.
אנחנו האנשים שמתהלכים ביניכם ואתם אפילו לא יכולים לדמיין את הכאב שמפלח את הלב.
אנחנו האנשים שהלילות הם לחזור למלחמה עם הנפש.
אנחנו האנשים שאת דמעותינו אנחנו מנגבים בלי שאף אחד יראה.
אנחנו האנשים שלפעמים צורחים לתוך הנשמה בשקט בשקט.
אנחנו האנשים שכלפי חוץ הכל טוב ובפנים ישנו בית גידול של עובש ומחנק.
אנחנו האנשים שכולם אומרים הם נראים בסדר גמור,מה כואב להם?
ואנחנו מתכווצים לתוכנו ומנסים לנשום בלי שלא ישימו לב.
אנחנו האנשים שהולכים עם פצעים שקופים,
שחוץ מאיתנו אף אחד לא יכול לראות אותם.
אנחנו האנשים שהמילה טריגר כבר מהווה טריגר.
אנחנו האנשים האלה.
שקוראים לנו פוסט טראומה.
אבל הטראומה היא לא פוסט.
היא חיה ונושמת בתוכנו.
אנחנו האנשים האלה.
שלפעמים צועקים בדממה לתוך עולם של רעשים.
אנחנו האנשים האלה שקולם נדם לתוך כאב.
אני האישה הזאת .
שעדיין מדממת לתוך האפלה.
שיר שאני מאמינה שכולנו נמצא בו את עצמנו 💜
-------------------------------------------



מספר פוסט: 2
קוד פוסט: 1119
תאריך כתיבה: 24.02.2020  |  7:16
גיל הכותב/ת: לא ידוע
לינק: https://www.facebook.com/groups/241943576701055/permalink/521846332044110/
-------------------------------------------
בוקר מוטרד. איבדתי חשק למקום העבודה אחרי שאחד העובדים דחף אותי בשתי ידיו באגרסיביות כמי שמחפש קרב.
זה קרה עשר דקות לסגירה בשישי. אני נכנסתי לעוררות מוחלטת. התרחקתי ממנו אבל במצבי המעורר חשבתי שעל הדחיפה/תקיפה יפטרו אותו. יש גבול.
רצתי לתוך החנות, אמרתי לבעלי הבית (עסק משפחתי, היו שלושה מהם) שהעובד תקף אותי. הם יצאו, היה שם איזה דיון. אני לא יכולתי להרגע והסתלקתי.
מוצש קיבלתי שיחה מבעלת הבית. האם אגיע לעבודה ? כן. תהיה שיחה היא אמרה. בארור.
אני החדש שם והתגובה שלי היתה דרמטית. האם אני יכול להשאר שם מבחינתם ? אני בספק.
האם אני יכול לעבוד כשאותו עובד שלא שולט בעצמו עובד שם ?
לא יודע איך לשתף פעולה עם אדיוט שמסכן אותי באיבוד שליטה.
בתחושתי, הבטחון שלי אבד. אין לי חשק. ואמרתי לפני שעזבתי, שאתפטר. לא מעוניין להתחכך באנשים כאלו.
הבעיה, ישרא-הל מלאה חארות אלימים. לא נעים לי בחיים האלה.
חייב לעבוד במה שטוב לי. בדרך לשם, אבל להלחיץ אותי לגיוס מטופלים ונתרגלים עכשיו, במקום לאט, מלחיץ ולא מדויק.
מקווה שאיכשהו אוכל להמשיך שם בעבודה, כי ממילא כל משרה לא מדייקת לי והחיפוש, סיוט.
🙏🏽
-------------------------------------------



מספר פוסט: 3
קוד פוסט: 1132
תאריך כתיבה: 22.3.2019  |  
גיל הכותב/ת: לא ידוע
לינק: https://www.facebook.com/groups/241943576701055/permalink/285740452321367/
-------------------------------------------
טריגר פגיעה, מלחמה, תיאורים גרפיים
ל
ח
י
ע
ע
אנשים שנפגעו במלחמה.טרור,
יצא לכם להרגיש את הרגשות של הפוגעים/האוייב?
כשנפגעתי נפשית ממישהו שנפצע במלחמה חוויתי את הרגשות שלו וגם את האדרנלין שהיה לו כששיספו לו את הגרון (לא הרגשתי את החתך עצמו אבל יש לי מלא חלומות עם סכין והתמרתי את האנרגיה של סכין לאנרגיה של רפואה במקום מלחמה)
וגם חוויתי כמעט מוות אבל לפני שההכרה/נשמה משתחררת מהגוף והרגשתי את הפציעה שהיתה לו בראש (לא כאב, רק אנרגטית)
לאלו שכן הרגישו את הרגשות והחוויות של הפוגע, איך זה השפיע על ראיית עולמכם.ן?
אותי זה ממש שינה החוויה
-------------------------------------------



מספר פוסט: 4
קוד פוסט: 1133
תאריך כתיבה: 7.9.2019  |  
גיל הכותב/ת: לא ידוע
לינק: https://www.facebook.com/groups/241943576701055/permalink/390016328560445/
-------------------------------------------
אחת מדרכי ההתמודדות שלי במצבי קיצון היא לכתוב את הכאב...
זה הדבר האחרון שכתבתי לפני חודש בערך.
וזאת המוזיקה שמביאה את ההשראה
נוגעת לכל אחד בחלק אחר של הנשמה.
הערב מגיע ואיתו המחשבות והזיכרונות
מהמסדרונות, כאב של ילדה קטנה, הצעקות.
שכבה אחרי שכבה טוייחה וכוסתה הייטב,
מידי פעם החור נפער והכל יוצא החוצה
וזה רמה אחרת של כאב לב, יותר כואב מסכין.
אבל זאת המסכה שעוזרת לפעמים, הכדור שמשכיח, לפעמים משכיח מי את בכלל.
ואז מגיעים הלילות, הסיוטים, הכאבים הנפשיים, הצלקות, הבכי, הצרחות, הדי הפיצוצים, ואבא אחד שעזב ומאז הכל השתנה.
אז עוד פעם לקחת כדור, שהכל ישתחרר, שהכל יירגע, שהשרירים והמוח יהיו רפויים.
לכי לישון ילדה קטנה, מחר יום חדש שבו תרגישי אותו הדבר.
זה כמו לאבד קצת ממך מכל בן **** שפגע בדרך כזאת או אחרת ולקח קצת מהחיוך, מהביטחון, מהכח.
לפעמים נגמרים הכוחות, אף אחד לא יודע באמת מה ההרגשה מבפנים. הרגשות מתחילים להתכבות , כבר לא אכפת לך מכלום.
רק לעשות DELETE על העבר שלך.
שרודף אותך בכל סיטואציה אפשרית.
אז את הולכת לטיפולים, כי ככה אומרים, דוחפת כדורים, כי זה נותן לך את ההרגשה שאת בן אדם אחר לזמן מסויים.
אבל התופעות לוואי, הפאקינג תופעות לוואי.
החיים ממשיכים, מחייכת וצוחקת כשמצחיק.
עד שהחושך בא ואיתו כל הטראומות שעברו על הגוף שלי, על המוח שלי, על הלב שלי.
אבא תתעורר, אל תלך לי.
תראה איזה חיים יכלו להיות לי אם רק היית פה.
אז אני מנסה להחיות אותך בכל דרך אפשרית, באמת שכן. אבל זה קשה שאין משפחה מאחורייך.
הכל התפרק אבא, נשארתי לבד.
רוצה לפעמים לחזור למה שהייתי, לא להרגיש את הכאב הזה מידי יום, את הקפיצה הזאת שמישהו מניח עלייך את היד, את הקפיצה הזאת בלילה מהמיטה כשמתחילה מלחמה, את האטימת אוזניים כשמישהו צועק. את הקיפאון, את ההשתנקות, את החוסר אונים.
אומרים שמשפחה זה הדבר הכי חזק שיכול להיות, אז איפה שלי לעזאזל? למה אני מרגישה שרק אני מנסה להפוך הכל לנורמלי? שהכל בעצם דפוק מכל כיוון שמסתכלים על זה.
-------------------------------------------



מספר פוסט: 5
קוד פוסט: 1134
תאריך כתיבה: 23.12.2019  |  
גיל הכותב/ת: לא ידוע
לינק: https://www.facebook.com/groups/241943576701055/permalink/474324006796343/
-------------------------------------------
היי חברים, אני תאמת קצת חדש ולא מבין בעניין. הפסיכולוגית שלי הגדירה אותי כפוסט טראומטי. תאמת הכל התחיל שהתחלתי ללמוד על המוח בצפון. הייתי שותה הרבה פעם מעשן ועוד. דודה שלי היא פסיכוטרפסטית בתנועה והיא אמרה לי שאני יודע להבחין בין טוב לרע. תאמת אני קצת מבולבל.. הייתי ספורטאי בג'ודו ובקרב חנקתי מישהו שהתעלף וכמעט מת לי בידיים התחלתי לשתות לאט לאט לעשן נגעתי גם בדברים יותר בעייתיים. הייתי עובד בעבודות ומפסיק הקשרים שלי הם לא קשרים.. בתקופה האחרונה אני על משכחי כאבים לכן אני נרדם בלילה. אני חולה קרוהן... הבנתי שחולים במחלות אוטואימוניות לא מגדירים אותם כפוסט טראומטים. תאמת אני מבולבל כל פעם שהייתה לי חוויה מנית התחיל לי זיעה קרה בגוף נשימות עמוקות וקשות.... זה הלך והחמיר בצפון שחבורה של כמה בני דודים עשו לי סוג של פסיכולוגיה... התמוטתי נפשית ופחדתי חודש שלם שיפגעו בי... תאמת אני מיואש בעיקר לא יודע מה לעשות אני מתפרץ צועק ובוכה בשקט לבד... אני כל פעם נזכר בקרב הזה שוב ושוב ובצעקות שהיו אחרי הקרב שחשבו שהוא מת. אני מפחד שבגלל שאני ספורטאי אני נחשב לנשק קר... אני לא יודע מה עושים.... אני מפחד מפסיכאטרים כי הכדורים שלהם זה מה שהרג את המשפחה של אבא שלי אני בעיקר אבוד לבד וכבר 7 חודשים לא יוצא לא בונה קשרים. מה עושים? לא יודע נשרט לי המוח!!
-------------------------------------------



מספר פוסט: 6
קוד פוסט: 1135
תאריך כתיבה: 18.6.2019  |  
גיל הכותב/ת: לא ידוע
לינק: https://www.facebook.com/groups/241943576701055/permalink/339029650325780/
-------------------------------------------
היתגיסתי לצבא בשנת 92 הישתתפתי בכמה מלחמות .חזרתי הביתה ואני מרגיש שלא כיבו לי את המילחמה............. איך אני ממשיך מכאן
-------------------------------------------



מספר פוסט: 7
קוד פוסט: 1136
תאריך כתיבה: 8.1.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/488957668666310/
-------------------------------------------
ערב טוב משפחה יקרה.
כן נעלמתי לתקופה כי עברתי תהליך ודרך ארוכה עם עצמי.
מי שלא מכיר אותי.
אני פוסט טראומה קשה בעקבות מספר ארועי טרור שעברתי בילדות, צבא, ואחכ עם המשפחה.
לפני שנה וקצת התחיל מהפך.
עד לפני 4 שנים במשך 17 שנים היו לי עסקים טובים ובנוסף רשת קליניקות לפתרון כאב באמצעות מגע.
העיקר היה אצלי טיפול בנפגעי טראומה בשילוב המון שיטות טיפול.
לפני 4 שנים נפצעתי בפיגוע עם המשפחה כאשר נאבקתי עם מחבל ומאז הייתי בשיקום רפואי ונפשי כולל איבוד ראיה בעין אחת.
להתרגל לחיים החדשים היה קשה מאוד.
לפני שנה וקצת יצאתי למסע בחול בטבע לנסות טיפול אחר , משהו שמנתק מהמקום הקבוע.
דברים מטורפים יצאו ממני במסע כמו לעוד 10 חברים בקבוצה.
בכל מעגל פרקתי טונות של מטענים.
פשוט הכל הרגיש שם בטוח..
מאז שחזרתי לארץ והבנתי שהרבה ממה שעצר אותי מתחיל תהליך ריפוי.
החלטתי לחזור ולהעביר סדנאות ומעגלים כמו בעבר ...
מסע לניקוי הנפש ...
במהלך השנה גייסנו תרומות מאנשי עסקים והוצאתי מסע של קבוצה אתרוגנית דרך הפייסבוק .
היינו 10 ימים בחול ועברנו מסע מדהים.
היה כייף ןמושלם הכי חשוב הקבוצה חזרה עם טעם לחיים חדשים.
התחדשות נפשית...
בנוסף עשינו עם עוד 3 קבוצות מפגשים של 3 ימים בכפר צימרים בארץ והיה גם תגובות מדהימות.
החלטתי להמשיך ולתת את כל כולי להמשך הצלת נפשות.
אני יודע מה עובר על הנפש של מי שנמצא מולי.
אני חי את זה מגיל 14...
היום אני נקי מקאנביס 3 חודשים וגם ישן בלילות....
עדיין יש המון עבודה...
יותר מאשר אני מטפל באנשים אני מרגיש שהמטופלים מטפלים בי....
בימים אלו אני נמצא בהקמה של עמותה מסודרת על מנת שאפשר יהיה להרחיב את הפעילות.
יש תורם שמוכן כבר לתרום את המסע הבא שאני מעוניין להוציא בחודש יוני הקרוב...
מרגיש שהצלחתי לפרוק כל מה שבליבי.
אם יש כאן חברים וחברות שרוצים לבדוק את ההתאמה ליציאה עם הקבוצה בקיץ מוזמנים לפנות אלי בפרטי...
יהיה יום של ראיונות והתאמה לקבוצה עם אנשי מקצוע שהתנדבו לפרוייקט.
פסיכולוג.עו"ס . פסיכותרפיסטית ואני מנחה את המעגלים...
בברכת אור ואהבה..
ישי לוי
אני מתרגש אתמול פתחנו אני לאשתי בחזרה את הקליניקה ברעננה
-------------------------------------------



מספר פוסט: 8
קוד פוסט: 1160
תאריך כתיבה: 8.10.2016  |  
גיל הכותב/ת: לא ידוע
לינק: https://www.facebook.com/permalink.php?story_fbid=791341087674605&id=622353234573392&__xts__%5B0%5D=68.ARBuaNPbm0Fkc6YXhyTWhNrjgHFeqoMcsOAuq1MbvVhGgBTniJV2xXvbk8KxNToR7L3u5Wya2aV02jRqCl8dS29cjp9NPTA6L56MV0ao8ZdH1od_7KnUqTBf5DtodyJj2ansuLTOZ7mzSjep-uIrWcUVtbhktB93i-I7OqRCa0L0qXk25Y-WKtZBtU9WVwlQkyUe01oT_31kGlySZqt_1rlx6QBzBuUv1eRoGLb7LV9z-iEn6FzrDCMQhfEO1D6_31GY4-2-jFQoWMXjU-IEiGGeo1R-SzH_fydHE_e_xHpvPsIpfnuXmMo2nQejlASZyE4E2tVMtA1V01_-S8U&__tn__=-R
-------------------------------------------
יומן יקר שלום ...
זה זמן מה שלא שפכתי אליך את אשר בליבי..
הנתק נבע מנגע שתפס עמוק בלב את האני שבי
אני שב אליך עף על פי הצבתות האוחזות בי
רושם לך את אשר בי גועש
מסוקים ...אש ...פיצוצים... אנשקים (אנשים מאוגדים לנשקים) מתחת למנועים...צעקות...
מחפש בין עלים חברים ...מגרד אותם מזנב המסוק ..
רעש ..בלגן...
מפקדים טיפשים..טייסים מטומטמים...
יום יום אותו חלום כשעיניי פקוחות או סגורות ביום וגם כשהוא בליל..
וליל ארוך כמו נחל הירדן שבוא נפלו
מחפש בין עלים חברים ...
אני עייף ורוצה לישון ..
יודע שאני לא יירדם ובא לי קפה והוא בטוח יעיר אותי ..ואז בטוח אני לא יירדם..
ואתמול נרדמתי ב 5 בבוקר והתעוררתי אם לחץ בחזה ב 8...
-------------------------------------------



מספר פוסט: 9
קוד פוסט: 1161
תאריך כתיבה: 1.4.2019  |  
גיל הכותב/ת: לא ידוע
לינק: https://www.facebook.com/groups/292611217570474/permalink/1218662081632045/
-------------------------------------------
זאת הפעם הראשונה שאני כותב פה. רק רוצה לפרוק אני צטער מראש, פשוט מרגיש עייף, מרגיש עייף מהמלחמה הבלתי נגמרת בזכרונות בחוסר שינה ועצבים וחוסר שליטה....מרגיש עייף מכל התרופות ומרגיש עייף מכל האנשים שאומרים לי שהכל יהיה בסדר שהכל עניין של גישה
שוב סליחה מראש על הפוסט הזה.
-------------------------------------------



מספר פוסט: 10
קוד פוסט: 1162
תאריך כתיבה: 10.9.2019  |  
גיל הכותב/ת: לא ידוע
לינק: https://www.facebook.com/groups/292611217570474/permalink/1335799506584968/
-------------------------------------------
ה P.T.S.D הפך אותי לאיש קטן, כמו עכבר שבורח לחור הכי קטן בנמצא מסתתר מהמציאות שבחוץ טוב לי בחושך טוב לי לבד ,היציאה מהחור מפחידה לא רוצה פוחד .אין עם מי לדבר כי אף אחד לא מבין ולא יבין רק אלו שהם אחים למציאות שלי .
אין כח יותר ,המון כעס התפרצויות של זעם לא מצליח לשלוט מה לעשות זה חזק ממני .הילדים האישה המשפחה החיים עד מתי כמה עוד אפשר לסבול,כן שקופים האמת יותר משקוף אויר ואקום.
הנשמה שלי מתה כבר מזמן מת מהלך ואף אחד לא יודע כמה רקובה הנשמה שלי . לא רוצה ככה זה לא חיים .
-------------------------------------------



מספר פוסט: 11
קוד פוסט: 1163
תאריך כתיבה: 6.9.2019  |  
גיל הכותב/ת: לא ידוע
לינק: https://www.facebook.com/groups/292611217570474/permalink/1332179263613659/
-------------------------------------------
רוצה לדבר אבל אף אחד לא מקשיב......
נלחמתי שנים ללא דרישה .
לא דרשתי כלום ממשרד הביטחון ..עברתי סרטים..לא בלוחמה פזית פנים מול פנים במילחמה ...עברתי פיגועים של האוטובוסים פיניתי גופות מפרקים מראות קשים ...לפעמים של אנשים קרובים ...הצלתי חבר מהמחלקה שלי בגדוד מאיתאבדות ..נשק לעברי עד אשר השתלטות קשה להצילו. בזמן שאני בשרות קרבי במישמר הגבול...מפקד שלי הציל אותי מסלע שניזרק לעברי מגג בסימתאות עיר עתיקה. ..בירושלים ניצלתי בנס....
עבדתי שנים בבתי חולים ..עבדתי עם טראומה ..החדר ניתוח כעוזר בצוות מנתחים..בצעתי מספר החייאות...הצלתי חיים..
עד אשר ניפרץ לי פוס טראומה..אחר 20 שנה של התמודדות בלי לדבר עם אף אחד ..
נילחמתי על החיים לבד עם עצמי..
למען ילדיי .
וכאשר לקחו לי. ורוצים לבודד אותי מילדיי ..
מרגיש נבגד מהמדינה אני שבור ללא חיים...
אני כיום נכה 100 אחוז עם עובדן..כושר עבודה
מתמודד לבד בעולם.. מרגש ניבגד...
רק רציתי לשתף כי אני לבד...
סליחה אף אחד לא מבין אותי..

-------------------------------------------



מספר פוסט: 12
קוד פוסט: 1164
תאריך כתיבה: 8.5.2020  |  
גיל הכותב/ת: לא ידוע
לינק: https://www.facebook.com/groups/102636450450430/permalink/482055269175211/
-------------------------------------------
פוסט חשיפה...
אחרי חצי שנה מאז שאובחנתי עם Ptsd במסגרת אירוע שקרה במזרח ירושלים כחלק מהתפקיד שלי, החלטתי להיחשף ולספר כמה שלנפש יש השפעה על הגוף. שבוע, שבוע של מצוקה נפשית וחוסר הבנה מה עובר על הגוף, למה יש בחילות, תחושה של חום קור עילפון צמרמורות קוצר נשימה..אתה משכנע את עצמך שזו סתם שפעת ואז אחרי יומיים שלוש אתה לא נרדם, ואז אחרי 40 שעות עירנות אתה קורס.
כשאתה קורס ונרדם אתה חווה את זה מחדש, אתה שם פיזית, באותו הרגע, בצומת דרכים פנימית משולבת עם קונפליקט מה כדאי לעשות כשאתה עומד עם הרגל לכיוון המוות? תמונות מהחיים מתחילים לחלוף לך בראש, המחשבה איך יזכרו אותך, האם יזכרו לטובה? איך אני עושה את הצעד הראשון כדי להשאר בחיים ולא לקפוא?
אחרי שאתה חווה את הרגע הזה בחלום, אתה מתעורר מזיע, הדופק שלך בשמים כי בחלום רצת, ברחת, חווית אנדרנלין, פחד, זעם.
עבר לו שבוע, שבוע עד שהגוף התחיל להפנים שהוא בטראומה - אני? אני בטראומה? מה לי ולזה? אני הכי חזקה ואמיצה בעולם איך זה יכול להיות?
ההתכחשות והאגו עולים דרגה. הכל בסדר, אני בסדר.
ואז הגוף מתמוטט. הראייה כואבת, כוכבים וכתמים שחורים.. לחץ אטומי בגולגולת ותחושה שהרצפה עולה ואני צונחת.
שבץ מוחי קל מלווה בשיתוק פנים יד ימין וקושי מוחלט לבטא משפט/לאכול/לנהוג/לראות טלויזיה/לשמוע אנשים.
לי? אני? מה פתאום, איך?
לא שותה לא מעשנת עושה ספורט, אני בן אדם עם שמחת חיים. אני סך הכל 1997...
והנה מתחיל לו הטיפול התרופתי. תקופת החלמה ושיקום. טיפולים בנזעי חשמל. פסיכותרפיה.
החלומות לא פוסקים. אני ממשיכה לברוח לצרוח ולהזיע. ואז עם כל זה מתחיל להתפתח הזעם...
הזעם הבלתי נשלט שהופך אותך לבן אדם אחר, כזה שלא הכרת קודם. פעם זה צלחת, פעם זה דלת של חדר, פעם זה חפץ אחר. אתה מתנתק מכולם, ואת זה שמנסה להיות לצידך אתה מתחיל להעליב. לפגוע, להרחיק, לייאש אותו.
ואז אתה מחליט לפנות לעזרה כי אתה מתמוטט נפשית ובריאותית ומפנים את זה שאתה הלום..ואז אתה מקבל הבחנה, כדורים. ואתה אוכל את עצמך שאתה נאלץ להשתמש בהם. כועס על עצמך שאתה הלום. מאשים את עצמך שאתה חלש.אתה מפקיד את הנשק, מאריך את החופשת מחלה, וכשהכדורים מתחילים לעזור ולהקל עליך רע לך שאתה עוד אחד מאלו ש"משתמשים" ברעלים הללו.
אחרי זמן מה באה לה תחושת האיזון, שעברת את זה, שאתה לא שם יותר. עולה להגה וחוזר למקום בו הכל קרה, להוכיח לעצמך שזה מאחור, אתה מתקרב, הוואיז ברקע, אתה שומע את שמות הרחובות שמסביב ומתחיל להיחנק, הבטן מתכווצת ואתה נהיה אדום ונכנס לפאניקה. חרדה, הנהיגה עולה ל150 קמש, פרסה ואתה נמלט. מאוכזב מעצמך שזה מה שקרה, שחשבת שזה עבר אבל זה לא. ואז ההאכזבה מציפה והבכי לא פוסק. האשמה עצמית עצומה.
עובר זמן ואתה מנסה לקום שוב, הרי עברה חצי שנה.
אז עליתי להגה, והחלטתי לנסוע.
ירדתי לים המלח לבד, כדי לחשוב, כדי לנקות את הראש. עברתי דרך אותו אזור, הפחד אגור בגרון והצמרמורת ברגליים, אני מנסה לשמור על נהיגה איטית, אסור לתת לפאניקה מקום. אני שמה מוזיקה על פול ווליאום ומכריחה את עצמי לחייך. פתאום אני מבחינה שכבר עברתי ואני כבר רחוקה משם. לא קרה כלום, אני מרגישה טוב והגעתי ליעד, הייתי מנותקת ולא הרגשתי כלום. וזה ההישג שלי, היום הצלחתי לנצח לראשונה. והיום אני אשן טוב. ופעם הבאה אם זה יחזור, אני לא אתאכזב ולא אאשים את עצמי, כי קיבלתי את עצמי ואת מה שקרה. גם אני הלומה, ואני לא היחידה.
תודה לכל מי שקרא עד הסוף.
-------------------------------------------



מספר פוסט: 13
קוד פוסט: 1165
תאריך כתיבה: 15.6.2020  |  14:13
גיל הכותב/ת: לא ידוע
לינק: https://www.facebook.com/groups/102636450450430/permalink/502513457129392/
-------------------------------------------
רציתי לשתף אתכם שהייתי מאושפזת בטיפול נמרץ 3 ימים בבית חולים הדסה הר הצופים עקב הכשת נחש הייתי במצב קשה ועל מורפיום בערך 20 ומשהו שעות. התאוששתי כעבור כ30 שעות וחוץ מכאב וחולשה לא יותר מדי העבירו אותי למחלקה הפנימית ושם עברתי גיהנום שלא חשבתי שאצא ממנו.
למי שלא מכיר אותי אקצר אני שוטרת בשירות קבע במסלול ייעודי (מבצעי) אחר נסיון לינצ' על ידי ערבים בא-טור בירושלים. יש לי ptsd שמשתקים אותו בעזרת 3 סוגים של כדורים וביום יום אנ יציבה ןאף עובדת בתפקיד שלי כרגיל.
בפנימית במהלך האשפוז חוץ מאחות אחת כל מי שטיפל בי היו ערבים כולל רופאים אחים וכל מי שהסתובב שם עם דלת פתוחה ובתוך החדר וכל זה לאחר שיידעתי פעמיים את האחות היהודיה שיש לי פוסט טראומה קשה מבני מיעוטים עקב האבחנה הטריה ועקב זה שאין לי את התרופות שלי.
נתחיל בזה שלא ספרו אותי בשיט בעניין הזה, כאילו אפשר להבין. אבל באיזשהו שלב נכנסתי להתקף בכי מטורף וצרחות ולא יכלתי לנשום והתחננתי שלפחות ירדימו אותי כי אני 24 שעות ללא שינה רציפה ובתסמינים פעילים של ptsd ורק אחרי שזחלתי החוצה צולעת עם האינפוזיה בחוץ וצרחתי שם צרחות מוות החליטו כעבור שעתיים לשחרר אותי לבית למעקב ביתי.
עצה שלי, אל תסתובבו בחיים בלי התרופות שלכם בכיס. תראו איך זה שלא סופרים אתכם הרי PTSD זה חרטא לא.....
למה איו מודעות? למה הזלזול ככה? Ptsd בשיאו זה כמו פסיכוזה מה נסגר עם כולם.... למה האטימות הזאת??? אם חשבתי שההכשה הייתה קשה לי, ההתקף היה פי 10 יותר קשה. אם לא היו משחררים אותי באותו היום לא יודעת מה היה קורה לי.... 
זה מתיש שלא מבינים אותך.. כל כך מייאש
-------------------------------------------



מספר פוסט: 14
קוד פוסט: 1166
תאריך כתיבה: 21.6.2020  |  10:00
גיל הכותב: 39
לינק: https://www.facebook.com/groups/102636450450430/permalink/505771440136927/
-------------------------------------------
שלום לכום ושבוע טוב,
אני חדש בקבוצה, אך וותיק בטראומה 😉
אני עליתי לבד בגיל 20 בשנת 2001 מתוך ציונות. מאז הספקתי לחוות לא מעט : פיגוה משולש בכיכר ציון ב2001, שירות קרבי 2003 שנגמר בפריצת דיסק למורה ונכות תמידית (נכה צהל), תושב מ.א. אשכול מאז 2002 (חוויתו את כל המלחצות פה בעוטף עזה), 2014 אני הפצוע אחד לפני האחרון של צוק איתן, 2018 החממות שלי עלו באש בגלל הבלוני אש של החמאס, מאז 2018 ועד פברואר 2020 חיינו פה במיני-סבבים כל חודשיים (+/- 500 טילים ביומיים, ככה כל חודשיים במהלך שנתיים).....
יש לי רב טראומות....
הנה כתבה שמסכמת קצת את הסיפור שלי :
https://www.ynet.co.il/articles/0,7340,L-5492258,00.html
היום תחת משכחי כאבים וגם בטיפול.... לאחר צוק איתן, אשתי ובני הבכור הצטרפו למועדון של השקופים : הפוסט טראומתיים 🙁
אני פה בקפוצה כדי להכיר אנשים שיכולים להבין אותי ושאני יכול גם להבין.
שבוע טוב לכולם ושקט כמו שאומרים אצלךנו בדרום
-------------------------------------------



מספר פוסט: 15
קוד פוסט: 1167
תאריך כתיבה: 9.6.2020  |  12:23
גיל הכותב/ת: לא ידוע
לינק: https://www.facebook.com/groups/102636450450430/permalink/499093254138079/
-------------------------------------------
בעלי כותב: Psyman OChen
*14 שנה של סבל פוסט טראומתי התפוגגו תוך טיפול של חצי שעה ולא יחזור לעולם* (ללא אשתי המדהימה, זה לא היה קורה).
קיץ, 2006: אני יושב בתוך שיח בדרום לבנון. פתאום טיל נ"ט יוצא מספיק קרוב בשביל שאוכל לקרוא את מדבקת ה-Made in Russia שדבוקה עליו. דפקתי פזצט"ה ולראשונה מאז הבר מצווה התפללתי לישות שאינני מאמין בה. התפללתי שלא יכאב, שיקח אותי נקי. כשפקחתי עיניים וראיתי שעודיני חי והטיל שיצא שוגר בכלל לעבר טנק בצד השני של הוואדי, נשבעתי לעצמי שאם אני שורד את המלחמה, אני עף מישראל והולך לגור באוסטרליה. יבקר, אך לעולם לא אחיה כאן.
ב-2007 נחתתי במלבורן, אוסטרליה. ערב אחד, שאני יוצא מהקזינו של העיר אחרי בילוי קצר, יצאתי לגדות נהר היארה. מולי עמוד מתכת ענק שלכאורה נראה כסתם עמוד. מה שלא ידעתי זה שב-18:00 כל ערב העמודים האלה יורים כדורי אש אדירים. כשיצאתי מהקזינו, השעה הייתה 17:59. פתאום נורה כדור אש כלפי מעלה. מייד דפקתי פזצט”ה. הכדור אש שלח אותי לחוויה הכי טראומתית שחוויתי בלבנון. מאותו הרגע הבנתי שיש לי פוסט טראומה. 
זה לא היה הפלאשבק האחרון.
מאז אני בחיפוש אחר טיפול שיפתור אותי מהחוויות האלה. למשך שנתיים ישבתי מול פסיכולוג אוסטרלי שמתמחה בפוסט טראומה. לא נפתר. אחרי זה יצאתי למסע עולמי. ניסיתי טיפול של קונסטלציה בהודו. כל מיני מדיטציות ויוגה. עשיתי ויפאסנה שהייתה מדהימה אך לא פתרה לי את הפוסט טראומה. עברתי טיפול פסיכותרפי, התכתבתי עם מתנדבת מדהימה מארגון נט"ל למשך שנתיים. התעמקתי במעגלי גברים וחיפשתי מנטורים אך כל מה שנאמר לי היה זה: 'תשחרר את זה. תן לזה לעבור. אל תתן לעבר לכבול אותך בהווה.' נורא קל להגיד. לך תבצע. לכל טיפול באתי עם ציפיות גבוהות ותמיד התאכזבתי. 
לאחר התפרצות זעם נוספת על אשתי, שלא מגיע לה לסבול ככה – בטח שלא על ידי בעלה – התיישבתי על המחשב וחרשתי את הרשת. צפייה בדוקו 'טריפ של חמלה' הוביל אותי לבדוק אם נפתחו עוד מחקרים לטיפולים ב-MDMA. חיפשתי באוסטרליה וגם בישראל אך בגלל הקורונה הכל הוקפא. ואז כתבתי בגוגל 'טיפול לפוסט טראומה' ונתקלתי בשיטה שבחיים לא שמעתי עלייה:
‏Eye movement desensitization and reprocessing -  EMDR
תזוזת עיניים רגשי ועיבוד זיכרון מחדש
מצאתי מטפלת נפלאה שבמפגש אחד הבריאה אותי מהפוסט טראומה הצבאית בטיפול שערך כחצי שעה בלבד – ללא כל תרופה. ולא, זה לא יחזור על עצמו.
כך זה עובד:
כשאנו ישנים המוח נכנס לפעולת עיבוד של כל מה שחווינו במהלך היום. הוא שולח את החוויות לתיקיות, מקטלג אותם באזורים המיועדים לכך. זה קורה דרך פעולת רִצּוּד עֵינַיִים מָהִיר – רע"ם. כאשר אנו חווים חוויות שנוגדים את הטבע האנושי; פעולות צבאיות, פיגועים, אונס, אלימות, כל חוויה שגורמת לנו לקפוא, המוח שלנו לא יודע לאן לשלוח את הזכרונות הללו. הוא לא יודע איך לעבד אותם. הם תקועים בפקק ללא שחרור. ומה קורה שאנחנו תקועים בפקק? מתפוצצים על כל אחד מסביבנו. וכשיש טריגר אנו חיים מחדש את אותו האירוע הקשה כי המוח לא מצליח לעבד אותו.
המפגש הראשון שלי עם המטפלת הצריך ממני לספר בנקודות, ללא כל צורך להעמיק לתוך החוויה הטראומטית עצמה, נקודות של אותם אירועים. היא ביקשה שאספר על החוויות הקשות שתמיד מככבים אצלי בזכרונות הלא מעובדים שלי. אחרי שבוע נפגשנו דרך זום. היא חילקה את המסך שלה ומצאתי את עצמי בוהה במסך שחור עם נקודה ירוקה באמצע. "תעלה את הזיכרון הכי קשה שלך מהצבא וספר לי מה אתה רואה," היא הורתה.
*אזהרת טריגר* 
עצמתי עיניים ולקחתי נשימה עמוקה. "אני על גבעה בדרום לבנון. יש אלף חיילים מסביב, מחכים לאספקה מוסקת. ארבע מסוקים – יסעורים – מגיעים, נוחתים וממריאים. אני קם כמו כולם בצפי לצעוד פנימה להביא את הספקה. פתאום עוד מסוקים מגיעים. אנו כורעים ברך. הרגשת בטן אומרת שמשהו פה לא יגמר בטוב כי לא נוחתים פעמיים באותה נקודה באזור מלחמה. המסוקים נוחתים וממריאים. שוב, אנחנו קמים אך שוב, עוד מסוקים ושוב כורעים ברך. הבטן שלי ממש מרגישה שמשהו לא טוב הולך לקרות. המסוקים נוחתים וממריאים. המסוק השלישי מטפס בזמן שהרביעי אחריו. פתאום, מתוך שיח מאה מטר מאתנו שוגר טיל נ"מ. אני עומד, הלום, עוקב אחרי מסלול הטיל שפגע ישירות במסוק השלישי. היסעור נוטה לעבר עמדותינו. הוא בוער בלהבות, קרוב לקרקע. אני רואה את הטייסים בתוכו. המסוק שט מעלינו ונעלם לתוך הוואדי מאחורינו. אני מתחיל לצעוד דרך השיחים על מנת להגיע לזירה. שניה אחר כך חום אדיר מכדור אש עצום טיפס את חומות הוואדי וזרק אותי לאחור.”
מאז אותו אירוע, כל פעם ששמעתי מסוק קפאתי. כל פעם שצפיתי בתוכנית או סרט ויש קטע עם מסוק, קפאתי. לא יכול לשחק משחקי מחשב מלחמתיים או לצפות בסרטי מלחמה. לא יכול לשחק בפיינטבול או לשבת עם הגב לדלת במקום ציבורי (מסעדה או בר). רעש או מראה של מסוק היה משגר אותי ישירות לאותה הגבעה ואני חי את הכל מחדש. כל פעם שראיתי חייל, נשק, בייחוד מסוקי יסעור, חוויתי מחדש את חווית לבנון.
"מה אתה מרגיש ואיפה אתה מרגיש את זה בגוף?" היא שאלה.
שיתפתי במה שאני תמיד מרגיש שהזיכרון הזה עולה: "אני מרגיש לחץ אטומי בחזה וקוצר נשימה."
"ומ-0 עד 10 שעשר זה מצוקה נפשית הכי קשה, איפה אתה בסקלה?"
"11," עניתי בלי לחשוב.
"אז בוא נתחיל. תישאר עם החוויה ותעקוב אחרי הנקודה עם העיניים בלי להזיז את הראש."
היא הפעילה את הנקודה הירוקה שנעה במהירות לצדדי המסך ועקבתי אחריה. אחרי 30 שניות היא עצרה אותה. "קח נשימה עמוקה," היא הורתה לי. לקחתי. "מה אתה מרגיש ואיפה אתה מרגיש את זה בגוף?" 
התרכזתי בגוף. "בחזה... יש..." זה מוזר "... פחות לחץ..." זה לא יכול להיות. 
"יופי. ומ-0 עד 10, איפה אתה מרגיש שאתה?"
התרכזתי ובהיתי לתוך המצלמה. "זה לא... זה לא הגיוני," אמרתי. "אני מרגיש באזור ה-6-7."
"מצויין," היא חייכה. "עכשיו תנסה להעלות את הזיכרון."
ניסיתי. בכל עוצמתי ניסיתי אך הזיכרון פתאום הרגיש לי פחות מוחשי. "הוא שם אך... רחוק... כאילו..." מה לעזאזל קורה פה?!? "אני לא יכול לגעת בו... הוא ברקע..." מה קורה פה?
"יופי. בוא נמשיך. תהיה עם החוויה של לבנון ותעקוב אחרי הנקודה שוב."
היא הפעילה את הנקודה הירוקה שנעה באותה מהירות. אחרי 30 שניות היא עצרה אותה ושוב, "קח נשימה עמוקה," היא הורתה. לקחתי. "מה אתה מרגיש ואיפה אתה מרגיש את זה בגוף?" 
התרכזתי בגוף. "בחזה..." לא ייתכן, "אין לחץ..." זה לא יכול להיות. 
"יופי. ומ-0 עד 10, איפה אתה מרגיש שאתה?"
התרכזתי ובהיתי לתוך המצלמה. "זה לא הגיוני," אמרתי. "אני על 0." דמעות ירדו לאורך לחיי. "זה לא אמיתי..."
היא צחקה קלות. "אבל זה כן," היא אמרה בחום אימהי. "תנסה להעלות את הזיכרון."
ניסיתי. בכל עוצמתי ניסיתי אך הזיכרון פתאום הרגיש לי ש, "הוא רחוק... באופק. הוא לא ברור... לא מוחשי... אני לא חיי אותו... זה לא יכול להיות..." זה לא ייתכן.
הדמעות לא הפסיקו לרדת. היא חייכה. "כן, ככה זה עובד. המוח שלך מעבד את הזיכרון הזה עכשיו. וזה לעולם לא יחזור על עצמו. אתה יותר לא תחווה את החוויה הזאת מחדש."
בעודי הלום, עם דמעות שגולשות ללא שליטה מעיניי, ביצענו עוד סיבוב לטפל בזיכרון של חווית פלאשבק קשה שחוויתי בקיץ האחרון בביקור בארץ ב-2019. הדרכתי גלישה בתל אביב, איפה שכלי מלחמה שטים וחגים באוויר ובמים כל היום – כל יום. יום אחד, בעודי מדריך קבוצת ילדים, אנחנו במים, מחכים לגל. פתאום אני שומע רעש מוכר. סובבתי את הראש וקפאתי. לאורך קו החוף טס לו יסעור. תוך שניה מצאתי את עצמי על הגבעה בלבנון. ראיתי איך מהשובר גלים של חוף גאולה יצא טיל נ"מ ופגע במסוק. קול עמום בראשי הורה לי לצלול למים. הפלתי את עצמי מהגלשן וצללתי לקרקעית. 
כשאני מתחת למים, אני ברגע. אני לא חושב על העבר או העתיד, אני פשוט ברגע של אותו הרגע. הפלאשבק נעלם וחיכיתי מתחת למים עד שהייתי בטוח שהמסוק עבר והוא כבר מעל יפו.
"עכשיו המוח שלך עובד ממש חזק וקשה על מנת לעבד את הזיכרונות האלה," הסבירה המטפלת. "אתה עלול להרגיש קצת עייפות יתר ב-24-48 שעות הבאות. אל תשתה קפה או תמריצים. תנוח."
כל הטיפול ארך כחצי שעה. בחצי שעה סבל של 14 שנה התפוגגו להם. 
סיימתי את הטיפול בהלם מוחלט. בעודי יושב לבדי מול המחשב, ניסיתי להעלות את החוויה של המסוק שוב. כלום. עדיין באופק הרחוק. לא נוגע בי יותר. יצאתי מהחדר כמו זומבי. נכנסתי לחדר השינה איפה שאשתי ישבה במיטה.
"איך היה?" היא שאלה בהתלהבות.
לא יכולתי לדבר. נפלתי עליה בהתפרקות בכי מרעיד והיא החזיקה אותי ונתנה לי לפרוק. 
אחרי הטיפול, גלגלתי לעצמי שאכטה. אני מעשן ללא טבק, ירוק נקי. אחרי השאכטה הרגשתי מוזר. הסטלה השתנתה. הרגשתי שאני פשוט בהיי כ-היי, יענו, הסם עכשיו לא עובד על לעמעם לי את הסימפטומים של הפוסט טראומה. הוא פשוט סטלה של... היי. ואיפה שכל יום הרגשתי צורך – תלות – בעלה הירוק, פתאום זה נעלם.
למשך שבוע שלם כל יום – כל היום – ניסיתי להעלות את החוויה של המסוק, לראות שבאמת זה עובד וזהו. אכן, זהו. זה עובד. למשך אותו שבוע ניסיתי לעלות חוויות נוספות מהשירות הצבאי ולתדהמתי, כל החוויות הקשות היו באופק.
לא יכול להיות, חשבתי לעצמי. יש לי כל כך הרבה חוויות לעבד... איפה הם?
בטיפול הבא שאלתי את המטפלת. "עיבדנו את החוויה הכי קשה שלך מהצבא," היא הסבירה. "ברגע שזה עבר עיבוד, שאר החוויות מהשירות עברו עיבוד כי יש לזה את אפקט הדומינו."
ישבתי מול המצלמה הלום. פשוט הלום.
מאז אותו יום משנה חיים, אני אדם חדש. אינני חש עצבות תמידית יותר. אינני חש כעס, זעם, קורבנות. אינני חש אשמה יותר. ולראשונה בחיי, אני רוצה לבוא לישראל לביקור. לא רק בשביל לראות משפחה וחברים אלה לבחון את כוחו של הטיפול הזה במקום שבו כל ריח, מראה ורעש היווה עבורי 24 שעות של טריגרים.
כמו בכל טיפול, זה הכל תלוי בגישה שאתה מגיע איתה לטיפול. אמנם באתי עם ציפיות נמוכות, אך באתי גם פתוח לחוויה ומה שיהיה יהיה. בלי חסימות. זה הכי חשוב. לא לחסום את עצמך אחרת הטיפול לא יעבוד. ויש מקרים המצריכים יותר מטיפול אחד. 
אני אדם חדש. אני חש טוב כל היום. אני קם עם אנרגיה, מוכן לתקוף את היום. אני אופטימי יותר, מחייך יותר, קליל, לא נותן לכלום לגעת בי. אשתי נהנית מהאני החדש. יש לי אמביציה לראשונה בחיי שזו הרגשה חדשה ונפלא. נעלמה לי הרגשת ההתמהמהות והכבדות שבלבצע דברים.
חשוב לי לשתף אתכם – אחיי ואחיותיי לכאב . חשוב גם להבין, שלי זה עזר תוך חצי שעה. זה לא אומר שכך יהיה לכל אחד. 
לפעמים צריך כמה טיפולים מתמשכים. ויכול להיות שזה לא מתאים לכל אחד אז תעשו את המחקר שלכם. 
זה טיפול פשוט, ללא כל סם או ניתוח. לינק לעמותת EMDR בארץ בתגובות.
לינק לעמותת
‏EMDR בארץ בתגובות.
בתגובה הראשונה אני גם משתף פודקאסט שהשתתפתי בו עם ליאור וקנין המדהים. שם אני מדבר על החוויה בנוסף לעוד נושאים טבאויים. מוזמנים לצפות ומוזמנים בחום לשתף לכל מי שאתם מכירים שעלול להיות תעולת. וגם מוזמנים להתכתב איתי לעוד מידע או סתם לדבר ולשתף דברים, אני כאן באהבה ענקית וחיבוק חזק.
שלכם,
סיימו
-------------------------------------------



מספר פוסט: 16
קוד פוסט: 1170
תאריך כתיבה: 6.5.2020  |  
גיל הכותב/ת: לא ידוע
לינק: https://www.facebook.com/groups/102636450450430/permalink/481023425945062/
-------------------------------------------
ברוך השם אחרי שנתיים וחצי שלא נסעתי בלילה אתמול אזרתי אומץ ונסעתי בלילה לחולון ואפילו נשארתי שם 4 שעות. צעד קטן בשבילי צעד גדול להבין איך פתאום היה לי את האומץ.
-------------------------------------------



מספר פוסט: 17
קוד פוסט: 1171
תאריך כתיבה: 1.6.2020  |  00:26
גיל הכותב/ת: לא ידוע
לינק: https://www.facebook.com/groups/102636450450430/permalink/494329534614451/
-------------------------------------------
שלום לכולם.
אני חדש כאן. אני מטופל במחלקת תגובות קרב עקב אירוע שבו השתתפתי במלחמת לבנון השנייה. תמיד הרגשתי שמצבי בסך הכל לא רע ולכן לא ניסיתי לקבל הכרה רשמית בפוסט טראומה, אבל כמה אירועים בשנה האחרונה הבהירו לי שאני מוכרח לקבל עזרה מקצועית, ואני אפילו לא יודע איפה להתחיל.
איך בוחרים ומוצאים מטפלים? איך מקבלים הכרה של משרד הביטחון? מה הן שיטות הטיפול השונות ומה היתרונות והחסרונות שלהן?
תודה מראש לעוזרים.
-------------------------------------------



מספר פוסט: 18
קוד פוסט: 1172
תאריך כתיבה: 3.6.2020  |  8:49
גיל הכותב/ת: לא ידוע
לינק: https://www.facebook.com/Idftweets/posts/1512648948930379
-------------------------------------------
אני עדן, ויש לי הפרעת דחק פוסט טראומטית.
במהלך השירות הצבאי שלי בתור סמב"צית חי"ר בכיסופים חוויתי מספר אירועים לא פשוטים. 
ההתמודדות מעולם לא הייתה פשוטה, אבל לא עבר לי בראש לרגע שאולי יש לי פוסט טראומה.
כשהבנתי שאולי זה מה שאני חווה, פניתי לנט"ל (עמותה מדהימה המעניקה סיוע ותמיכה נפשית לנפגעי טרור), התחלתי טיפול ואובחנתי עם PTSD. 
אף מפקד שלי לא התעקש שאלך לראות קב"ן אחרי אף אחד מהאירועים שלי, ואחרי חלק מהאירועים בכלל לא הציעו לי לראות קב"ן... ואני לא יכולה שלא לתהות מה היה מצבי עכשיו אם הייתי מטפלת בעצמי בזמן.
חודש יוני הוא חודש המודעות לPTSD. 
המודעות בהקשר של פוסט טראומה אצל תומכי לחימה (ולא לוחמים) היא נמוכה מאוד.
פוסט טראומה יכולה ללבוש כל מיני צורות, ובניגוד למה שחשבתי בעצמי - היא לא קיימת רק אצל לוחמים.
הפוסט הזה הוא פוסט להעלאת המודעות בקרב הציבור בכלל ובקרב מפקדים ומפקדות של תומכי לחימה בפרט.
חייל/ת שלכם עברו אירוע טראומטי?
תתעקשו איתו שילך לראות קב"ן. 
להזיק זה לא יזיק, ובמקרה הטוב זה גם יועיל.
עדן צפר
-------------------------------------------



מספר פוסט: 19
קוד פוסט: 1174
תאריך כתיבה: 27.7.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/629537597941649/
-------------------------------------------
בא לי לשתף במשהו, קראתי היום את אחד הפוסטים של , רינת מהקבוצה שלנו על ההתמודדות של הבת שלה עם פוסט טראומה קשה מהצבא.
אחד המאפיינים הבולטים בסיפור שלה, זה שיש לה משפחה תומכת ועוטפת, שלא עזבה אותה לרגע, הורים דואגים ואוהבים, ואחיות שאוהבות ודואגות.
זה זרק אותי לסיפור שלי בחיים, הזכיר לי פתאום את התקופה שאצלי התפרצו כל התסמינים של הטראומה, פתאום נזכרתי בתקופה הראשונה שבה כל התסמינים של הטראומה הופיעו, אני זוכר שהייתי במצב ממש קשה מהרבה בחינות, כל החרדות, והתקפי החרדה שסבלתי מהם שיגעו אותי, בנוסף לזה בקושי ישנתי, ובקושי תפקדתי, ואצלי במשפחה אף אחד לא ידע כלום, לא יכולתי גם לשתף, לא היה מי שיבין ויכיל, המטפלת שלי באותה תקופה גם אמרה לי אל תשתף את המשפחה שלך בכלום, הם יחשבו שהשתגעת וזה רק יחמיר את המצב.
זו הייתה תקופה נוראית, הייתי במצב ממש גרוע, גרתי באותה תקופה אצל ההורים שלי, והסתרתי היטב את המצב שלי, אף אחד לא ראה כלום, אף אחד לא ידע כלום, אף אחד לא שם לב למצב הגרוע שהייתי בו, בחדר שלי חוויתי התקפי חרדה קשים, לילות שלמים לא ישנתי, לא הצלחתי לתפקד יותר מ 3-4 שעות ביום, רק המטפלת שלי תמכה בי, עד שלאט לאט אחרי חצי שנה של ייסורים קשים, הצלחתי להתגבר ולהתחזק, ולאט לאט להפחית את התסמינים הפוסט טראומתיים עד שחזרתי לעצמי, אין לי מושג עד היום איך עשיתי את זה, אין לי מושג מאיפה היו לי הכוחות להחזיק מעמד בכזה מצב, הייתי ממש על סף אשפוז פסיכיאטרי, זו הייתה תקופה מטורפת בלשון המעטה, והפוסט של רינת סתם הקפיץ לי בצורה חזקה את התחושה של החוסר תמיכה, וחוסר בסביבה עוטפת, ובמשפחה תומכת, שחוויתי רוב החיים שלי, בעיקר במשפחה, פתאום הבנתי באיזה בית קר ולא בריא גדלתי, פתאום הבנתי את עוצמת החולי שנמצא בתוך המשפחה שלי, זה משהו שאי אפשר להסביר.
-------------------------------------------



מספר פוסט: 20
קוד פוסט: 1175
תאריך כתיבה: 12.7.2020  |  19:30
גיל הכותב/ת: לא ידוע
לינק: https://www.facebook.com/SrugimConfessions/posts/2909133682523760
-------------------------------------------
ואז קלטתי.
יש לי פוסט טראומה.
קיץ 2006, החופש הגדול מתחיל ואיתו מגיעה מלחמת לבנון השניה, קטיושות, ניידות שעוברות בשכונות ומכריזות "כל התושבים נא להיכנס למקלטים!" מחליפות את האזעקות.
ואני, ילדה בת 8, כנראה חוטפת התקף חרדה שאף אחד מהמשפחה שלי לא שם לב אליו. חדר הממד היה של שני האחים שלי, ובלילה שהכל התחיל התעקשתי לישון איתם, כי פחדתי שיקרה משהו בזמן שאשן. בבוקר התברר שהחשש שלי לא היה לחינם, התעוררתי מהבהלה שבה ההורים שלי ואחיות שלי נכנסו לחדר הממד וסגרו אחריהם את הדלת.
שמונה נפשות בחדר של 2.5/2.5 מטר. 
ההורים שלי החליטו לברוח מהצפון, אז דחפנו כל מה שיכולנו לתיקים ונסענו לכיוון המרכז.
היום שאני כבר בת 22, אני עדיין סוחבת איתי את הטראומה, כל בום הכי קטן מבהיל אותי, דלת נתרקת, בלון שמתפוצץ. אפילו אופנוע שעובר ברחוב מזכיר לי אזעקה (העירייה השתכללה עם השנים).
לא יודעת איך להתמודד, איך לטפל בעצמי.
-------------------------------------------



מספר פוסט: 21
קוד פוסט: 1176
תאריך כתיבה: 1.1.2020  |  
גיל הכותב/ת: לא ידוע
לינק: https://www.facebook.com/SrugimConfessions/posts/2485299261573873
-------------------------------------------
לא מאמינה! 
לא מאמינה שאני נוסעת ברכב
וכל מה שאני עושה במהלך הנסיעה 
זה להסתכל על הדרך 
כן כי יש בי פחד שיבוא מחבל ארור ובלי שום התראה מוקדם 
ובלי שום חשיבה 
יבוא ויתקע בנו ויעשה תאונה 
כן זה מפחיד אותי, וכן זה כבר קרה 
אחד ניסה להתקע בנו ובשניה האחרונה ניצלנו בזכות אבא שלי!
וכן גם אם הנסיעה ארוכה מאוד אני לא אשן 
והלב שלי יהיה על 200 
וכל הדרך רק אסתכל על הכביש מפחד לא אנוח לרגע 
כל דבר קטן מקפיץ לי את הלב.
ה' בבקשה שלא יהיה לנו את הפחד האיום הזה 
מה קורה לארץ שלנו מפחיד ללכת, לסוע, לבלות קצת 
כי כל מקום יש פסיכופטים שיכולים ברגע לסיים לך את החיים!!
-------------------------------------------



מספר פוסט: 22
קוד פוסט: 1177
תאריך כתיבה: 1.4.2019  |  
גיל הכותב/ת: לא ידוע
לינק: https://www.facebook.com/SrugimConfessions/posts/1882821131821692
-------------------------------------------
אני לוחם משוחרר ששירת לפני כמה שנים בחטיבת חי"ר. במהלך ה"סכניתיפאדה", מחבל "העדיף" לירות בחבר שלי על פני לירות בי, כאשר אני הייתי נחשב אז ל"מטרה" נוחה וקרובה הרבה יותר. אין יום שאני לא שואל את עצמי ואת ה' באיזו זכות הגיע לי לחיות, איך אני יכול לחיות בשקט כשהמשפחה של חברי הי"ד נהרסה ולא שלי. אובד עצות.
-------------------------------------------



מספר פוסט: 23
קוד פוסט: 1178
תאריך כתיבה: 1.5.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/569090200653056/
-------------------------------------------
טריגר הלם קרב
.
.
.
.
.
.
.
.
.
.
רגע ה"ילדות" האחרון שלי, חודש ושבוע לפני שהתחילה המלחמה הארורה הזאת. (לבנון 2006)
סוגרים שבת ברמת דוד (טייסת 110), אנחנו בתוך הדת"ק כוננות, מוכנים לכל מה שיבוא, הולכים לישון עם נעליים ורק מחכים להזנקה הלילית
באותו לילה הודיעו שלא תהיה הזנקה ואפשר לרדת מכוננות. 
אמרו לי שאני אפילו יכולה לרדת לישון במגורים (בערך 3 ק"מ מהטייסת) ולחזור לטייסת בבוקר.
למטה במגורים של המנהלה, משעמם נורא, אני וכמה חברות ששירתו בשלישות החלטנו שממש ממש בא לנו פיצה ודווקא מהפיצריה הזאת שלא עושה משלוחים.
אז יצאנו ל"רגע" מהבסיס ונסענו לעפולה להביא את הפיצה המיוחלת.
חזרנו, אכלנו, וגם אלכוהול הבאנו איתנו.
בבוקר המפקד שלי ראה את הכל במצלמות של הש"ג וקיבלתי 35 יום ריתוק.
ביום האחרון של הריתוק הזה, כולי אחוזת התרגשות שאני יוצאת הביתה, כבר מתכננת בטלפון עם כל העולם לאיזה מועדון או מסיבה הולכים! אורזת את כללללל הבגדים ורצה לש"ג כדי לא לקבל עוד איזה ריתוק בדרך.
מגיעה לש"ג, עוברת אותו, עולה על טרמפ לתחנת אוטובוס וניצוצות של חופש ואושר בעיניים 
מגיעה לתחנה, מודה לקצין שלקח אותי טרמפ והולכת לעבור את הכביש לתחנה המיוחלת.
מקבלת טלפון עוד לפני שהספקתי לחצות את הכביש, המפקד שלי אומר לי "שני אני באמת באמת מצטער אבל את חייבת לחזור, יש כוננות, כנראה מתחילה מלחמה"
אני, ילדה בת 19 שבחיים לא באמת הבינה מה המשמעות של המילה "מלחמה" צוחקת לו בטלפון ואומרת לו "די אתה מסתלבט נכון? אין מצב שאני לא נוסעת הביתה, אין מצב"
חזרתי לבסיס.
כשחזרתי, הצלחתי לראות מבעד לסורגים של הש"ג ששום דבר לא אותו דבר
הכל מתנהל כמו מכונת ייצור שרק חיכתה שמישהו ילחץ על הכפתור, הזנקות בלי סוף, לילות בלי שינה בגלל רעש ההזנקות וההמראות של מטוסי הקרב, הסיפורים שהטייסים מספרים כשהם חוזרים, השיחות בין הטייסים על הפצצות שהם הפילו ואיך הבניין עף באוויר, התצלומים בגף טיסה בחדר של הפקמצ"יות, הכל כאילו מציף את העיניים והמוח ואני מסוחררת ולא מצליחה להבין איך אני אמורה להתנהג במצבים האלו.
מיום ליום, תחושת חוסר האונים וההרגשה שהעם שלך עומד להיכחד אולי (תחושות של ילדה בת 19 שלא יודעת מה עומד לקרות) פשוט התחילו להפוך להתקפי פאניקה, באמצע פעולות צבאיות שהיו אמורות לדרוש הרבה ריכוז (מעדיפה לא לפרט על התפקיד)
החלטתי שאני פשוט בורחת הביתה כי אני לא יכולה לסבול את זה יותר
כל קב"ן או רופא שסיפרתי לו מה אני מרגישה באותם רגעים, פשוט דחה אותי על הסף ואמר לי את מדמיינת ואנחנו נדבר אחרי המלחמה.
כשהגעתי עם האוטובוס הביתה לתחנה שבה אני אמורה לרדת, התקשרתי לאמא להגיד שירדתי מהאוטובוס ואני עוד רגע בבית, ואז,
 היה פיצוץ עצום וכל מי שהיה לידי ברחוב פשוט עף לקיבינימט, ואני, אני איכשהוא פשוט הצלחתי לרוץ למאחורי התחנה וזה מה שהגן עליי.
הגעתי הביתה, ההורים מודיעים שהם פוחדים ונוסעים למשפחה ליד אילת עד סוף המלחמה, ואני, צריכה להישאר כי יש לי בסיס לחזור אליו.
וכך עברו להם עוד שבועיים בערך של בדידות אין סופית ותחושות נוראיות, ניסיתי להתנדב לכל דבר שיכולתי בתוך הבסיס, דברים שבכלל לא היו קשורים לתפקיד שלי- היה לנו בטייסת נהג בקבע שהיה לוקח ברכב את הטייסים למטוס שלהם כשיש הזנקה, והוא היה ממש חולה ולא הרגיש טוב, הייתה הזנקה וזה היה לילה, החלטתי להגיד לו שאני אחליף אותו ואקח את הטייסים...
לקחתי לו את הרכב ונסעתי מהר לטייסת לחכות לטייסים. אלו היו טייסי מסוק שהיו בפריסה בטייסת שלנו,
אנשים משכמם ומעלה, חיילים מדהימים, טייסים מוכשרים.
אחד מהם, שהפנים שלו מאוד מאוד זכורות לי, מישהו שהתנדב להחליף טייס אחר בטיסה הזו, לא חזר מהטיסה...
ואז הגיע לו הלילה האחרון של המלחמה, ליל התופת!
כמות הטילים שנפלו בתוך הבסיס, אי אפשר לתאר את זה במילה אחרת כי זה פשוט היה מחדל
התחלנו לרוקן דלק (רק אז!!) ולרוקן מצבורים של תחמושת, וכל מה שהיה יכול לעשות בלאגן עוד יותר גדול
אף אחד לא חשב לעשות את הדברים האלה בתחילת הלחימה משום מה
הבוקר האחרון
משחררים אותי הביתה לאפטר אחרי חודשיים בבסיס, אני מתקשרת לחברה שלי שגרה לידי ושואלת אותה אם היא כבר הגיעה לבסיס כי אני רוצה להגיד לה ביי לפני שאני נוסעת הביתה
"חכי כמה דקות אני בדיוק בטרמפיאדה"
אני מחכה בכיכר של הש"ג חסרת סבלנות ומתה שהיא תבוא כבר כדי ללכת הביתה
היא מתקשרת אליי להגיד לי לא לברוח ושהיא עוד שניה מגיעה ואני אומרת לה שהיא לא מגיעה עוד שניה כי אני רואה אותה עדיין בטרמפיאדה (הש"ג במרחק של קילומטר אולי קצת פחות מהטרמפיאדה)
אני לא מצליחה לסיים את המשפט ואני שומעת פיצוץ,מתנתקת השיחה- מסתכלת לטרמפיאדה ורואה ענן ענק של אבק ועשן
אני משתתקת, לא יודעת מה לעשות, כולם מתחילים לרוץ לשם, ואני יודעת שהחברה הכי טובה שלי שם (זאת שחצי שנה לפני המלחמה, אני והיא איבדנו את החבר הכי טוב שלנו בשייטת ועברנו הרבה דברים יחד)
אני מתחילה לרעוד, נשימות כבדות ומתחילה לרוץ לשם ולצרוח את השם שלה בלי להצליח להפסיק.
באיזה שהוא שלב התעלפתי, וכשהתעוררתי, מצאתי את עצמי במרפאה של הבסיס ואותה, לידי, שבמזל מטורף בגלל שהיא עמדה מאחורי הבטונדה, היו לה רק קצת פצעים שטחיים, שפשופים עמוקים בעיקר מעוצמת ההדף.
המחשבה שאולי איבדתי גם אותה בכמה דקות שלא ידעתי מה קורה איתה, הדבר הכי מפחיד בעולם
אני לא זוכרת כלכך מה קרה מאז ועד לסוף היום הזה, אבל אני זוכרת ששם, באירוע הזה של הטרמפיאדה החיים שלי השתנו מקצה לקצה
הסתיימה המלחמה. שיחררו אותי מוקדם מהצבא בלי לשאול אם בא לי. אמרו לי לסתום את הפה. שלחו לי אות מלחמה בדואר. לא מטפלים בי.לא מכירים בי
אני עדיין מלקקת את הפצעים..
-------------------------------------------



מספר פוסט: 24
קוד פוסט: 1179
תאריך כתיבה: 25.1.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/502157897346287/
-------------------------------------------
טריגר
.
.
.
.
.
.
03:25
מתעורר מתוך סיוט במחשבה שזה עדיין קורה 
מזנק מהספה כולי רטוב דופק 200 
אחרי כמה שניות מבין שאני בבית 
מתיישב
זה לא נרגע 
מחכה
עושה ראש 
הדופק מתחיל קצת לרדת
קם לכיוון המקרר
בוםםם
כמו משאית שנכנסת בך באמצע הלילה משום מקום עם אורות כל-כך חזקים 
התקף חרדה שלא חוויתי כמותו שנה++ 
נופל לספה לא מצליח לזוז הדופק בשחקים 
מבין שהכל התקף ולא מצליח להירגע
מנסה לשתות מקיא את חיי
אחרי 20 דק' שכיבה הדופק מפסיק לשחק בי
05:00 קום צא תמשיך לנשוך שפתיים 
תמשיך לחייך לכולם גם ככה לא רואים כלום 
תחזיק עוד קצת , עוד קצת...
-------------------------------------------



מספר פוסט: 25
קוד פוסט: 1180
תאריך כתיבה: 5.1.2019  |  
גיל הכותב/ת: לא ידוע
לינק: https://www.facebook.com/groups/241943576701055/permalink/243481526547260/
-------------------------------------------
אני עמית
ואני נכה צה"ל והלום קרב מ2004..
הייתי בכל מיני קבוצות של PTSD..עד היום..ואף אחת מהן לא מדברת על איך להרים את עצמך...
ופה נראה לי שזה המקום..
מחושך לאור..
וען יש בי המון כעס על המערכת ..תיסכול רב מהמצב הבריאותי או הפיזי...
אבל..
תמיד יש נקודות קטנות של אור ..
ואם תיקח אותן בשתי ידיים הן יובילו אותך בדרך קסמים ..
למקומות שרק הדמיון עולה עליהם..
תודה..מאחל לכולכם פה ..שבוע נפלא מלא חיוכים..
ותזכרו
.תמיד ..תשאפו למעלה הכי גבוהה..
לאן שתגיעו ותגידו תודה..
אם תוכלו להמשיך...תמשיכו אם לא לא נורא...
תמיד יש מחר.  😍💚
-------------------------------------------



מספר פוסט: 26
קוד פוסט: 1181
תאריך כתיבה: 26.4.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/565638347664908/
-------------------------------------------
ש מצב לטריגרים רבים זהירות מומלצת
אז ככה אני רועי בן 43 ,  נאנסתי שהייתי בן 8, עד גיל 32 לא סיפרתי על זה לאיש וסחבתי את זה איתי כל השנים ,   במרוצת הזמן נכחתי ברצח של ידידה שלי , 2 חברים שנהרגו במגרשי כדורגל וכל זה לפני גיל 17,  בצבא הייתי במשטרה , נפצעתי בפיגוע בדיזינגוף סנטר ורצתי לעזור לפצועים ,  מאז הייתי בעוד 5 פיגועים תוך כדי שאני נכנס לתוך האש והתופת להוציא אנשים , נלחם במוות , בחום , בשקט האין סופי שמךווה בצרחות אין סופיות ,   מאז הספקתי לברוח מהארץ , לחזור , להבין שאני פוסט טראומתי והלום קרב  התחלתי טיפול ,  בזמן הזה איבדתי הכל , משפחה וגירושין , עסק מצליח , בריאות נפשית שהפכה למעוררת מאוד ,  
למדתי לאט לאט לקבל את עצמי ואת מה שהפכתי להיות , תהליך ארוך ומייגע שלא נגמר אף פעם ,  
לפעמיים אני יושב וקורא פוסטים של אנשים פה וליבי יוצא אליכם ברצון אי סופי לעזור בכל דרך שרק אוכל אבל לא תמיד יש לי את היכולת להגיב ( גם אני פצוע נפשית) . 
אז מה שיש לי להגיד אחרי תקופת מלחמות עצמיות אין סופיות זה שאני אוהב אתכם , עם כל מה שעברתם , עם כל מה שיש בכם , עם כל מי שאתם וכל מה שנהייתם ,   אין לי הרבה אבל מה שאני כן יכול להציע הוא את עצמי ,  אני פה כמעט תמיד ואם מישהו או מישהי מרגישים בכל שעה שהם צריכים כל עזרה אפחלו רק לדבר אז תזכרו בבקשה שאתם לא לבד , 
אני יודע כמה קשה זה לפנות ולדבר גם אני שם , אבל לפעמים זה כל מה שצריך ,   
אוהב אתכם אהובים ,  עכשיו הזמן שלי לכינוס עצמי בערב יום הזכרון 
שנדע זמנים טובים אמן
-------------------------------------------



מספר פוסט: 27
קוד פוסט: 1182
תאריך כתיבה: 5.6.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/592584391636970/
-------------------------------------------
משפחה יקרה❤
טריגר....
.
.
.
.
.
.
.
.
.
.
.
.
 .....
כמעט אף פעם לא דברתי על זה
קרה לי ארוע בגיל 12 ששינה את חיי.
אתמול , בתרגיל הנשימות היומי,
 שיש לי בו רגעים שהתודעה מתרחבת ..
עלתה בי תובנה שהארוע הזה מנהל אותי באיזשהו אופן עד היום😎
 שהגיע הזמן לדבר על זה ולהוציא את זה החוצה ...
הרבה שנים חשבתי שזה כלום מה שקרה לי,
 זאת שטות  וכנראה אני סתם דרמטית😗
 אבל היו לאירוע הזה הרבה מאוד השלכות בהמשך....
 ופתאום הבנתי שזו לגמרי טראומה...
*********
 אז הייתי ילדה בת 12 תמימה ורכה ,בית טוב😉
היה נער שהיה מציק לי כל הזמן.
קורה לי בשמות, מקניט...
רק בדיעבד הבנתי שהוא פשוט היה מאוהב בי לא יודע איך לבטא😢) 
אני שנאתי אותו ,
כל פעם כשראיתי אותו ניסיתי להתחמק...
ואז,  יום אחד , וזה קרה מהר...
הוא נעמד מולי הוריד את המכנסים והכריח אותי להסתכל.
השפלה...
אני לא יודעת למה זה הלם  בי כל כך.
 אני זוכרת את עצמי עוצמת עיניים חזק חזק
 וברגע אחרי זה בורחת משם.
 רצתי הביתה התקלחתי מלא שפשפתי את עצמי עם הסבון לא הבנתי למה אני עושה את זה🙄
והכי קשוחה התחושה שלי ,
שלא יכולתי לספר את זה,
 כי אמא שלי היא לא אישה שאפשר לדבר איתה על דברים כאלה...😏
אז החבאתי את הארוע עמוק בתוכי..
הייתה לי שנה מאוד מעורערת
.
 אחר כך האירוע חלף,  לכאורה ...
התבגרתי, התפתחתי, 
התחילו לי כל מיני בעיות עם המין השני...
 הייתי נמשכת אליהם,  וברגע שהם היו רוצים ,
הייתי מקבלת פיק ברכיים  ודוחה אותם🤨
 התחילו לי גם עניינים עם הגוף שלי ,
לא יכולתי לסבול שמסתכלים עליי 
במיוחד ובעיקר גברים
לא יכולתי לסבול שמצלמים אותי 
לא רציתי להיות יפה
 גולת הכותרת הייתה בגיל 18 ,
שקיבלתי קצת כסף והלכתי לעשות ניתוח להקטנת חזה...
 אתם מבינים , היה לי גוף מושלם מידי והלכתי לחבל😢
 היום אני מבינה ,
שאם הייתי הולכת לטיפול טוב,
 אולי לא הייתי צריכה להוריד את החזה🤔
 אז לא הבנתי שיש לי טראומה .
אני חושבת ששנים אחרי זה לא הבנתי שהטראומה התחילה שם .
אני הגדרתי את עצמי כפוסט טראומטית מתאונת דרכים, 
 ופתאום,
 או מאתמול במדיטציה הבנתי שזה לא,
 זה לא משם...
 זה התחיל עוד הרבה קודם...
 בגלל זה אני כל כך רזה עד היום
 אני מחזיקה בגוף הקטן הילדותי והלא נשי ...
אולי הגיע הזמן לשחרר😎
 אז אני קצת מתרגשת וקצת יש לי פרפרים
 שאני משתפת את הסיפור שלי החוצה
    ושאולי להרבה מכם זה סיפור ממש זעום לעומת מה שאתם עברתם ...
אבל ככה זה השפיע עליי
דבר אחד נוסף אני רוצה להגיד-
 שאין לי שום כעס על הנער הזה,
 גם במדיטציה כשעלה לי את הזיכרון,
 לא היה בי כעס,  רק כאב
והארה על חלקים שנותרו חדוכים בחיי
תודה למי שהצליח להגיע עד כאן❤
-------------------------------------------



מספר פוסט: 28
קוד פוסט: 1183
תאריך כתיבה: 2.7.2020  |  1:36
גיל הכותב/ת: לא ידוע
לינק: https://www.facebook.com/groups/241943576701055/permalink/611374089758000/
-------------------------------------------
* *  זהירות - טריגר טרור!  * *
.
.
.
.
. 
. 
.
.
.
.
.
.
. 
אחרי השבוע וחצי האחרונים החלטתי שאני צריך לעשות סדר בכל מה שעברתי, אולי ככה יהיה לי יותר קל לטפל בזה...
1994: אחי הקטן נפטר בגיל מס' ימים עקב מום בלב.
1995: רוכב עם חבר על סוסים, הסוסה שלו מפילה אותו, נופלת עליו והורגת אותו. 20 דק' עשיתי לו החייאה.. 
1996: האוטובוס (ירושלים, קו 18) מתפוצץ מולי , אני יורד ומתחיל לעזור.
1998:  אמא שלי יולדת את אחי הקטן (ז"ל), בלידה שמסתבכת ונקבע מותה. אח"כ בנס מטורף היא יצאה מזה אחרי שכבר מילאו לה תעודת פטירה... עוד שבועות של אשפוז ותקופה של קושי נפשי. 
2000-2001: חיים בפחד עקב יריות על החלונות ומרגמות על הגג, שכונת גילה בירושלים. 
2001: מטפל בנפגעים רבים באסון ורסאי. 
2000-2002: פיגועים גדולים שבהם טיפלתי כחובש. 
עשרות חברים ופקודים נפגעים בפעילות מבצעית ובפיגועים.
2002: אני נפצע בפיגוע ומגלה את זה רק אחרי טיפול בפצועים האחרים.
18.6.2002: מגיע לטפל בפיגוע, מוצא את אמא שלי פצועה קל, ואת חברה שלי (בת זוג) במצב קשה עד שאחרי חצי שעה היא מתה.
30.11.2017: ניתוח להסרת גידול בגרון. אל תדאגו, הוא חזר מאוד מהר.... 
18.6.2020: אחי, סמ"ר עדיאל פישלר, שם קץ לחייו, מצאנו אותו אחרי יומיים של חיפושים.
לא יכול לסחוב את זה יותר! 
סורי, הייתי צריך לפרוק....
-------------------------------------------



מספר פוסט: 29
קוד פוסט: 1209
תאריך כתיבה: 27.4.2020  |  
גיל הכותב/ת: לא ידוע
לינק: https://www.facebook.com/New.BGU.Confessions/posts/1449226075259530
-------------------------------------------
#יום_הזיכרון
התמודדתי עם פוסט טראומה לבד לתקופה של כמה שנים אחרי השחרור בעקבות אחד הכשלונות הגדולים של הצבא במהלך צוק איתן.
לא הצלחתי לישון בלילה, הייתה לי אובססיביה לעשות מילואים, פלאשבקים ותשישות תמידית שאני לא מסוגל להסביר.
והאמת היא שהצלחתי להתגבר על זה לבד,  לא כי לא רציתי עזרה, אלה כי תמיד בסופו של דבר אותו החבר שמנסה לעזור שואל.. "אז מה בכלל קרה שם?". ואני לא רוצה להיזכר.
-------------------------------------------



מספר פוסט: 30
קוד פוסט: 1210
תאריך כתיבה: 27.4.2020  |  
גיל הכותב/ת: לא ידוע
לינק: https://www.facebook.com/New.BGU.Confessions/posts/1449232791925525
-------------------------------------------
#יום_הזיכרון
אף אחד לא מדבר על זה, אבל יש פוסט טראומה, גם לאנשים בתפקידים עורפיים.. אפשר לשרת בין 4 קירות, ועדיין לחטוף בצבא פוסט טראומה.
אבל לכי תסבירי לחברות שלך במה מדובר, כשהם בכלל לא מבינות על מה העניין...
הרי את לא ירית באף אחד, ולא נכנסת לעזה - אז למה שתהיה לך פוסט טראומה?
ולכי תסבירי להם שמספיק אירוע אחד, רק אחד - כדי שזה יקרה.
והאירוע הזה קרה. צוק איתן השפיע עליי מאוד, אבל חוץ מנט"ל, אף אחד לא הבין.
-------------------------------------------



מספר פוסט: 31
קוד פוסט: 1211
תאריך כתיבה: 14.2.2019  |  
גיל הכותב/ת: לא ידוע
לינק: https://www.facebook.com/New.BGU.Confessions/posts/1092317334283741
-------------------------------------------
המרגש היומי
#261 אני סובל מפוסט טראומה (מאובחנת, אבל לא קשה) שעברתי בשירות בצבא. 
אני הכי מתגעגע לקרבה לאנשים. אני היום קצת נרתע מחיבוקים ומהרבה מגע קרוב עם אנשים.. כי בראש שלי כמה שאני חושב שזה מפגר, אני בטוח שאני הולך להדקר (וכן, זה בגלל שזה קרה לי).
עם זאת,  הזמן מרפא יחד עם הטיפול את זה..ולכן אני ממליץ לכל מי שחווה את זה ולא עושה עם זה כלום שיילך לטיפול.. כי עדיף לפתוח את זה ולא להשאיר את זה בפנים (מה שעשיתי במשך כל השירות בקבע וקצת אחרי)..
ולכל השאר, אם מישהו לא מרגיש בנוח עם מגע ..לא תמיד זה אתם, לפעמים זה באמת אני..
-------------------------------------------



מספר פוסט: 32
קוד פוסט: 1213
תאריך כתיבה: 25.6.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/606664696895606/
-------------------------------------------
שלום לכל חברי הקבוצה. אני מצטער על החפירה.
אני נאור, חודש הבא אהיה בן 30.
התגייסתי בשנת 2009 כלוחם ועבר עלי שירות די מעניין. שהשתחררתי מהצבא כבר התחילו לי דכאונות קשים שלא זיהתי מממש כמשהו טראומתי. שנה לאחר השחרור, הגיע הטלפון ששינה לי את החיים, הודעה קולית על התראת אמת
צוק איתן התחיל ואנחנו הוקפצנו ככח מילואים. 
את מה שקרה שם אני לא אוהב לתאר ולספר
אבל שבוע אחרי שהוא נגמר והייתי בבית 
בכל פעם שהגיע הערב הייתי מתחיל לבכות
כמו ילדה קטנה בלי לדעת למה. התעוררתי כל שעתיים ולא הצלחתי לתפקד. שם הפסקתי להיות אותו נאור.
אני זוכר שפעם אחת שעצמי עיניים חזרו אלי דברים שלא זכרתי שקרו בכלל, כמו אירועים מסויימים שם שרצו לי בראש, הרחתי באף שלי את אבק השריפה, שמעתי באוזניים שלי את הכדורים שורקים, ופוגעים.
בכל לילה היו לי סיוטים, והגוף שכואב, והכח שנגמר אחרי חמש דקות כאילו אתה בן 99. ניתוקים באמצע היום.עד היום.. ותמיד תמיד תמיד הדחקתי את זה, בטענה של לא עשיתי כלום בחיים חוץ מזה ובגלל זה זה האירוע היחיד שאני זוכר. ככה ההורים שאני גר אצלהם גרמו לי להאמין, ואמרו את זה גם, שאני עצלן, לא רציני, לא יוצלח.. אין בכלל קשר לטראומה תחשוב טוב יהיה טוב. עד לפני שנה שארוסתי לשעבר זרקה אותי בזמן אישפוז, ושם התחילו כל הצרות, כל ההשפעות גדלו פי מאה והשתלטו עלי, אני כל הזמן נזכר בדברים שאני לא זוכר שקרו, אני לא יכול עם זה כבר 6 שנים שזה הדבר היחידי שרץ לי בראש, 6 שנים שאני רואה ומריח מוות.
ויש לי כל כך הרבה חובות, ואין לי תקווה לצאת מזה
אני לא חושב שזה אפשרי, ואני כועס על ההורים שלי
וכל מי שמכיר אותי, ושונא אותם, את כולם.. שהם נתנו לי ליפול כול כך עמוק. 
אין לי שום אגורה כדי לטפל בעצמי, ורק היום הצלחתי להשיג שני שיחות אצל פסיכיאטר שאני מקווה שיעזרו לי. אני גם לא יודע מה עושים ואיך אני לבד בזה..
בבקשה תגידו לי שאפשר לחיות עם זה😭
ולא ככה כמו כלב...
 בבקשה תגידו לי מה הדרך 
כואב לי
-------------------------------------------



מספר פוסט: 33
קוד פוסט: 1223
תאריך כתיבה: 6.12.2018  |  
גיל הכותב/ת: לא ידוע
לינק: https://www.facebook.com/IDFsConfessions/posts/515625925607160
-------------------------------------------
#6888 משוחרר כבר כמה שנים טובות. שירתתי ביחידה מובחרת.
חברה שלי לא ישראלית ולא יודעת מה עשיתי בצבא אז כל פעם שיש לי התקף פוסט טראומה אני אומר לה שזה תורשתי. אבא שלי שירת באותה יחידה במלחמת לבנון הראשונה וגם לו יש פוסט טראומה.
-------------------------------------------



מספר פוסט: 34
קוד פוסט: 1224
תאריך כתיבה: 9.3.2018  |  
גיל הכותב/ת: לא ידוע
לינק: https://www.facebook.com/IDFsConfessions/posts/347034902466264
-------------------------------------------
#1448 אני הלום קרב מצוק איתן. הולך לישון עם שג'אעיה וקם בבוקר עם שגא'עיה. מנסה לנהל את החיים שלי כמה שיותר נורמלי, לרוב מצליח יפה דווקא. אבל יש ימים קשים מאוד...אני לא הולך לטיפול פסיכולוגי כי אני לא יכול להרשות לעצמי כלכלית. 
הערת מערכת: צורף בתגובות עצה לפנות לנ.ט.ל הוספנו את הקישור פה https://www.natal.org.il  מקווים שתמצא מקום לתמיכה ושתשיג את העזרה שאתה צריך
נשמח אם למישהו יש רעיון איך לעזור.
-------------------------------------------



מספר פוסט: 35
קוד פוסט: 1226
תאריך כתיבה: 5.2.2020  |  
גיל הכותב/ת: לא ידוע
לינק: https://www.facebook.com/confeseverything/posts/2280293435601464
-------------------------------------------
#734 לוחם.
השתתפתי בלחימה ברצועת עזה ב2019, חטפנו פצמ"רים, ירו עלינו, ובסוף השמדתי חוליית מחבלים.
מאז אני סובל מהלם קרב ברמה נמוכה (נשארתי בלוחמה ואני לקראת שחרור) שמתבטא בסיוטים בלילה ובחרדה, ללא תסמינים אלימים.
הבעיה היא שכל בחורה שאני יוצא איתה ומתקדם איתה כמה צעדים קדימה ומתחיל להיפתח מולה בנושא הזה לפני שהיא מגיעה אליי הביתה או אני אליה הביתה בפעם הראשונה פשוט נעלמת, הסטיגמה מנצחת וזה לא משנה שאני מתפקד ואין לי שום בעיה פרט לשינה לא רציפה.
זה באמת פשוט יישאר ככה? אני אמור להסתיר את זה לנצח? זה המחיר על זה שהגנתי על המדינה שלי?
-------------------------------------------



מספר פוסט: 36
קוד פוסט: 1227
תאריך כתיבה: 18.7.2019  |  
גיל הכותב/ת: לא ידוע
לינק: https://www.facebook.com/confeseverything/posts/2126779130952896
-------------------------------------------
#359 מתמודד עם טראומה מהשירות הצבאי ,טיפלתי בפצוע שמת לי מתחת לעיניים ובמקום לעצור רגע ולעקל את מה שקרה חסמתי כל רגש אפשרי ורצתי לטפל בפצוע הבא.ועכשיו אני בדילמה האם לתבוע את משרד הביטחון- ולעבור השפלה או פשוט לוותר.!
-------------------------------------------



מספר פוסט: 37
קוד פוסט: 1228
תאריך כתיבה: 13.8.2019  |  
גיל הכותב/ת: לא ידוע
לינק: https://www.facebook.com/permalink.php?story_fbid=463053117877294&id=319628048886469
-------------------------------------------
9225#. אני באותו תואר מאז צוק איתן.
בשנה א' שלי הוקפצתי לרצועה.. ומאז לא ממש חזרתי.
נשרתי מכל הקורסים שלי, החלפתי תואר ועוד תואר ועוד תואר.
גמרתי את כל הכסף שהיה לי מהפקדון על נסיונות לחזור למוטב ולסיים תואר.
עברו מאז 5 שנים ואני עדיין בשנה א'. רוח רפאים בתואר. נע ונד.
לאף אחד באוניברסיטה לא אכפת, כל עוד הכסף ממשיך לזרום. אני מחכה לאיזו שיחה מאיזו יועצת נשירה, ממשרד הדיקן, ממישהו שיגיד לי שאכפת לו. שהוא רואה שאני ממשיך לנסות וכנראה יש איזו בעיה ובוא נדבר ובוא נפתור.
אפילו לשירות הפסיכולוגי לא נשאר לי כסף גם אם היה לי את הכוח.
5 שנים וכלום לא קרה.
הייתי בחודש האחרון ב-6 אזכרות ואת אף אחד זה לא מעניין.
-------------------------------------------



מספר פוסט: 38
קוד פוסט: 1232
תאריך כתיבה: 16.4.2020  |  
גיל הכותב/ת: לא ידוע
לינק: https://www.facebook.com/permalink.php?story_fbid=647947449387859&id=319628048886469
-------------------------------------------
13055#. אני לא חושב שהייתי באמת מאושר מאז התיכון (איפשהו ב2015), הייתה לי אהבה טהורה, אמנם תמימה וילדותית, אבל אמיתית. נהנתי מהלימודים ועוד יותר נהנתי ללמוד הכל מהכל ובאופן כללי הייתי חסר דאגות, הכל הסתדר באותה התקופה.
ישר כשזה נגמר אמא שלי ניסתה להתאבד בפעם הראשונה, זה הכה בי חזק, עוד יותר חזק כשזה קרה בפעם השניה. היום כבר למדתי להתמודד עם המצב הנפשי שלה, אבל זה שינה אותי. הייתי נעול על לימודי רפואה באותה התקופה, עשיתי ממש אידאליזציה למקצוע. בצבא הייתי חובש והיום אני סוחב פוסט טראומה מיותר מדי הרוגים שראיתי בשירות. רפואה ירד מהפרק, אז אני לומד משהו עם קצת פחות תשוקה והתלהבות כמו שהייתה לי אז.
שלא תבינו אותי לא נכון, החיים שלי היום לא רעים. יש לי משפחה תומכת (אחים), אני כן לומד תחום מבוקש וגם המצב החברתי לא רע בכלל (למרות שאני עדיין לא מצליח לתחזק מערכת יחסים יותר מחודש). אבל בכל זאת, קשה לי שלא להסתכל אחורה ולקנא בילד המושלם מאז. היום אני מרגיש פגום, קצת יד שניה עם יותר מדי שריטות
-------------------------------------------



מספר פוסט: 39
קוד פוסט: 1233
תאריך כתיבה: 28.4.2020  |  
גיל הכותב/ת: לא ידוע
לינק: https://www.facebook.com/permalink.php?story_fbid=655952475254023&id=319628048886469
-------------------------------------------
13214#. יום הזיכרון - כולנו מתייחדים עם הנופלים והנופלות. מעטים אם בכלל זוכרים את אלו שנותרו מאחור, נכי צה"ל והלומי הקרב. דוגמא טרייה: יש לי שכנים בבניין ממול ששמו דגל עכשיו בחצר לכבוד יום העצמאות. כיפה סרוגה למופת, ציונות דתית במיטבה, מי שלא מכיר אותם יכול לראות את חזונו של הרב קוק במלוא הדרו הממלכתי והציוני, לתפארת מדינת ישראל. כשהגעתי אליהם לפני שנתיים-שלוש לבקש בנימוס שהילדים לא יכדררו בכדור כי זה מוציא ממני פוסט טראומה ומחזיר אותי לרחובות של קלקיליה וחברון, כי הדפיקות החוזרות והקודחות והלא נגמרות - בכל שעות היממה - בום. בום. בום. בום. בום מתחת לחלון שלי, וצרחות, כי "הם בסך הכול ילדים וככה הם משחקים". בצרחות. ולא משנה אם אני סוגר את כל החלונות ושם אטמים ומוזיקה, עדיין שומעים כי אקוסטיקה של מבנים וכל זה. ומה שרק היה להם לומר לי זה "מה אכפת לך שהילדים משחקים קצת" והוציאו אותי איזה טיפוס שונא ילדים, ממש הענק וגנו, איזה שונא חינם וטרחן שרק מחפש מי עושה כיף כדי להוציא את הראש ולבקש קצת שקט. אם תשאלו אותם על אהבת המולדת, הם יצדיעו לכל חיילי צה"ל הגיבורים שלנו, בזיקפה לאומית שלא נגמרת. אבל מה עם החייל הספציפי הזה שחוזר לחברון כל פעם שאחד מ6-7 הילדים שלכם בוחר ברוטציה לעשות מופע של רעש מורט עצבים מתחת לחלון? עם הפיצוצים והעשן והריח של הדם והאנדרנלין והתחושה שאתה הולך להוריד למישהו כדור בראש והעיקר שיפסיקו כבר להתעלל בי
-------------------------------------------



מספר פוסט: 40
קוד פוסט: 1235
תאריך כתיבה: 13.7.2020  |  17:00
גיל הכותב/ת: לא ידוע
לינק: https://www.facebook.com/permalink.php?story_fbid=707510010098269&id=319628048886469
-------------------------------------------
14127#. רציתי לדבר קצת על פוסט טרואמה. להציג טיפה את החוויה שלי איתה כדאי להראות בכמה פנים היא יכולה להתבטא. אני התגייסתי לצבא בסביבות שנה לפני מבצע צוק איתן. התגייסתי ליחידה יוקרתית שמקבלים בה 20 אנשים בשנה וכרוכים בה לימודים באונברסיטה בתחילת השירות (לא מפרט את שם היחידה והמוסד ע"מ להשאר אנונימי). בזמן סמסטר ב' של אותה תקופה, קיץ הזוי ולא שגרתי קצת כמו ימים אלו; התחיל לו מבצע צבאי שאינדווידואלית לא היה אמור להשפיע עלי בשום צורה. אני הייתי שקוע לחלוטין במהלך התקופת מבחנים שהייתה אינטנסיבית בטירוף, וידעתי שברגע שהיא נגמרת מוציאים אותנו לפעילות באיזשהו בסיס. לי עצמי לא נשקפה סכנה אז זה לא היה אמור להדאיג אותי המצב, הרי ככה אמרו כולם אז כנראה זה היה נכון.. לצערי המציאות הייתה יותר מורכבת וחבר ילדות שלי שגדלתי איתו נכנס לעזה ולא חזר משם. אני שהייתי מצטיין בתחומי, נכשלתי בכל הקורסים באותו סמסטר. התגובה שקיבלתי ממנהלת התוכנית ומהגופים של אותה אונברסיטה היו בעיקר כתף קרה, והסתכמו בשמור על ממוצע מעל 85 והכל יהיה בסדר. היפכא מסתברא.. לא הכל היה בסדר. אני שקעתי לדיכאון עמוק באותה תקופה ולא הצלחתי לתפקד ובעיקבותיו גם הועפתי מהיחידה. כי הרי אין מקום למורכבות רגשית כאשר יש לך סיווג בטחוני. לקחו לי הרבה שנים של טיפול ללמוד להכיל את המורכבות הזאת. להבין שלא הכול שחור ולבן בעולם. ושלפעמים שגם לגופים שאמורים לדאוג לך יש אינטרסים שונים משלך. 
עוד שבועיים יחלפו שש שנים למותו של אותו חבר. אני לא אגיע לאזכרה שלו. לא הגעתי לאזכרות שלו בשנים האחרונות. מעדיף לבקר אותו בימים אחרים.
עדיין קשה לי מידי. מה שרציתי לומר הוא שגם החבר  הזה שלכם שאתם רואים כמצטיין וחסר דאגות, גם עליו עוברים קשיים. ושהחיים לפעמים יותר מורכבים ממה שהם נראים.
-------------------------------------------



מספר פוסט: 41
קוד פוסט: 1236
תאריך כתיבה: 10.4.2018  |  17:00
גיל הכותב/ת: לא ידוע
לינק: https://www.facebook.com/Open.University.of.Israel.Confessions/posts/186880611932967
-------------------------------------------
#2095 במהלך השירות הצבאי, בצוק איתן, הרגתי מחבל בסמוך לגבול עם רצועת עזה. כמה שבועות אחרי זה ראיתי באתר פלסטינאי תמונות של ה"שהידים" מצוק איתן וזהיתי אותו. חיפשתי את השם שלו בגוגל וראיתי תמונות מההלוויה שלו, שהבן שלו בוכה על הקבר. ילד קטן. הייתה לי תקופה מאד קשה, אבל הצלחתי להדחיק הכל. השבוע הכרתי סטודנט ערבי עם שם זהה לשלו, ומאז אני לא מצליח לישון. כל הזמן רואה/ חולם בצורה מאד ברורה את ההיתקלות ואת התמונות של הילד שלו. הלוואי שזה לא היה קורה במשמרת שלי.
-------------------------------------------



מספר פוסט: 42
קוד פוסט: 1237
תאריך כתיבה: 10.11.2019  |  
גיל הכותב/ת: לא ידוע
לינק: https://www.facebook.com/TechnionConfessions/posts/419187935422405
-------------------------------------------
#14054 אמ:לק
הייתי שפיץ, פוסט טראומה, זה אפשרי.
נכון הילד שיש לו תמיד ציונים הכי טובים בכיתה בלי להתאמץ בכלל?
אז הייתי כזה.
באתי מבית לא הכי יציב ככה שכל ההצלחה הזאת גרמה לכולם להיות עוד יותר גאים בי.
אפילו איבחנו אותי כ"מחונן".
הרגשתי באסה עם זה, ידעתי שיש חבר'ה מסביבי שקורעים את התחת בשביל לקבל כאלה ציונים.
אז התחלתי לטעות במבחנים בכוונה ולבקש מהחברים מסביבי שיסבירו לי דברים שהבנתי כבר..
(כבר תבינו למה ההקדמה).
היום, בטכניון, עם פוסט טראומה מהצבא שאף אחד מהחברים לא יודע עליה, נכשל כמעט בכל דבר שאני עושה.
כולם חושבים שאני איזה באג במערכת שקיבלו אותי לכאן בכלל.
נמאס לי מהמבטים המרחמים של החבר'ה ששמעו שאני שוב חוזר על קורסים, הרגשתי שנדפק לי המוח, שקלתי לעזוב את הטכניון.
אבל !
הכרחתי את עצמי ללכת לטיפול פסיכולוגי, לדבר יותר משתי מילים על החיים שלי ועל צה"ל בפעם הראשונה בחיים.
ולעשות כל מה שצריך, לפי הספר, בשביל לצאת מזה.
מרגיש שבאמת יש לי סיכוי להתאפס על עצמי.
אני כותב כי אני בטוח שיש עוד אנשים כמוני שמסתובבים עם שיט כזה או אחר ומתביישים בזה או לא מאמינים שאפשר לעשות עם זה משהו כמו שאני חשבתי.
אז תדעו, גם אם לא בשביל הטכניון והציונים, בשביל עצמכם.
אפשר להתמודד עם זה 🙂

-------------------------------------------



מספר פוסט: 43
קוד פוסט: 1238
תאריך כתיבה: 21.11.2019  |  
גיל הכותב/ת: לא ידוע
לינק: https://www.facebook.com/TechnionConfessions/posts/426543248020207
-------------------------------------------
#14198 השתחררתי מהצבא לפני כמה שנים, אבל אני לא מרגיש משוחרר. בכל בוקר כשאני מתלבש, אני למעשה מרגיש שאני מתחפש לאזרח. כשאני מגיע ללימודים אני עושה חיקוי של עצמי מלפני תקופת הצבא ומנסה לחיות חיים רגילים. כשנגשתי עם זה לפסיכולוג ולאחר מכן לפסיכאטר, הדבר הראשון ששאלו זה על אם השתתפות באירועי לחימה ושהתשובה שלי הייתה חיובית, הם ישר קפצו למונחים כגון "פוסט-טראומה" וקשה לנער אותם מזה. אומנם היו אירועים כביכול "קשים", אבל בראייה לאחור אני רואה אותם כמכוננים (במובן הטוב של המילה). בעיקר אני מתגעגע להווי ,לתחושת הרעות , ללישון עם תחושת סיפוק והציפייה לאירוע הבא שיכול להתרחש בכל רגע. הצבא היה מרכיב גדול באישיות שלי, ועכשיו הוא איננו.
חשבתי שאשתחרר, אטוס לטייל בחו"ל, אחזור לארץ ואני כבר אמצא תחליף, שאצליח להשתלב בחיים "הרגילים", או שזה יעבור, אבל לא.
אני לא מספר על זה לאף אחד, אני אפילו לא אומר איפה שרתי או מה עשיתי בצבא, אלא אם כן נדחקתי לפינה וגם אז לא נכנס לפרטים, רק כדי לא להיות ה"הורס שמחות" או הסאחי/התותח שמדכא. לבינתיים אני יושב בבית וצופה בסרטונים ותמונות מתקופת השירות ובוכה עד שלוש בלילה, מוצף ברגשות.  אם לא הייתי חפ"ש ללא אופק תעסוקתי בצבא, מחר בבוקר כבר הייתי פורש מהלימודים ומנסה לחזור לשירות. כיום הדבר היחידי שמקנה לי אושר הוא הציפייה למילואים הבאים.
-------------------------------------------



מספר פוסט: 44
קוד פוסט: 1239
תאריך כתיבה: 6.12.2018  |  
גיל הכותב/ת: לא ידוע
לינק: https://www.facebook.com/IDFsConfessions/posts/945392322630516
-------------------------------------------
#8487 אני חייל, ג׳ובניק, התמודדתי בתיכון עם פוסט טראומה בעקבות פיגוע שגרמה לי להתקפי חרדה. בטירונות (02) נתנו לנו שמירות וחטפתי התקף בכי בנשקיה (נשמע מגוחך, גם לי, אבל אני גם מאד מבין). כל ההתעסקות סביב נשק באופן כללי הייתה מאד רגישה אצלי.
עכשיו אני בסדיר כבר זמן מה, ולאחרונה הקפיצו אותי להמון שמירות. דיברתי עם הקבן שהמליץ למפקד היחידה שלי להגביל את מספר השמירות שלי בחודש. 
נכנסתי לשיחה עם אותו מפקד יחידה שאמר שהוא מבין שאף אחד לא רוצה לשמור, ושזה נחמד מאד שיש המלצה מקבן, ושהוא יתחשב ההמלצה רק אם הקבן יוכל למצוא לי מחליפים לשמירות.
יצאתי מאד פגוע מהשיחה, המפקד שלי ניסה להתערב אבל קיבל אותה תשובה. אדבר עם הקבן שוב, אבל עד אז... מה לעשות? מייאש אותי שאנשים כאלה אחראיים עליי ועל מאות חיילים.
-------------------------------------------



מספר פוסט: 45
קוד פוסט: 1240
תאריך כתיבה: 27.12.2018  |  
גיל הכותב/ת: לא ידוע
לינק: https://www.facebook.com/IDCHerzliyaConfessions/posts/395648547841782
-------------------------------------------
#7494 כבר ראיתי הכל בחיים: חרם ביסודי, מכות בחטיבה, גירושים מכוערים, בגרות בפיסיקה (פוסט טראומה מגלוונומטר טנגנטי), גיוס ליחידה מובחרת, התברברות בניווט בדד, פרידה כואבת, צוק איתן, פציעה מרסיסים, הלם קרב וסלפי עם בר רפאלי. 
טריפים במזרח, בדרום אמריקה נמרח, בכי לאקסית, מחשבה על לחזור בתשובה, מחשבה על לחזור בשאלה, תסכול בעבודה, מריבות עם ההורים, פסיכומטרי פעמיים, שכר לימוד 120 אלף שקלים, מספר גבוה בהגזמה בהגרלה לאילת, מדבקה של דושבאג על השמשה בפיאט, שכירות בדירת 7 שותפים מצחינה, כבר לא נכנס לשיעורים של מקס כי אני מסתמך על החומר מהמכינה.
ראיתי הכל בחיים ואותי אי אפשר להשלות. 
אבל זה תמיד מפתיע ותופס אותי לא מוכן, שהיא תוקעת פלוץ מהפות.
-------------------------------------------



מספר פוסט: 46
קוד פוסט: 1241
תאריך כתיבה: 24.2.2018  |  
גיל הכותב/ת: לא ידוע
לינק: https://www.facebook.com/tel.aviv.university.confessions/posts/575222016157600
-------------------------------------------
2045# אני סובל מפוסט טראומה (הלם קרב) בעקבות אירוע שעברתי בצבא. 
חברים שלי לא יודעים, ההורים שלי לא יודעים.
סיפרתי על מה שקרה רק פעם אחת לאקסית שלי והיא די התעלמה מזה, לא נראה שזה עניין אותה יותר מידי.
זה לא מפריע לי לתפקד רוב הזמן ואני מצליח בתואר, אבל לפעמים אני נלחץ ממש, אפילו מדברים קטנים או שטותיים ומגיב בהתפרצויות זעם. יש לי הרבה חברים אבל אני חושב שזה מרחיק ממני אנשים לפעמים ותכלס גורם לי להיות בנאדם פחות נעים. ניסיתי ללכת לטיפול פעמיים, אבל לא דיברנו על האירוע או הנושא כמעט בכלל והטיפולים הסתיימו מהר. קיבלתי הרגשה שהפסיכולוגיות לא רוצות להכנס לזה. אני מרגיש לבד מול הנושא הזה ולא רוצה לדבר עם אף אחד בסביבה שלי, אני חושב שאף אחד לא יבין וזה סתם ירחיק אנשים... וזה גורם לי להרגיש עוד יותר לבד. לא יודע מה לעשות.
-------------------------------------------



מספר פוסט: 47
קוד פוסט: 1242
תאריך כתיבה: 5.3.2018  |  
גיל הכותב/ת: לא ידוע
לינק: https://www.facebook.com/HUJI.Confessions/posts/338351803320170
-------------------------------------------
#2646. יש לי נגיעות של הלם קרב שהתחילו בערך חצי שנה אחרי איזו פעילות אחת בסדיר. תקופה ארוכה פחדתי מלישון אצל בנות בגלל זה כי תמיד בסרטים רואים איך הגבר קם באמצע הלילה ודופק מכות מתוך שינה לזו שלידו. באיזשהו שלב החלטתי לחזור לעולם הדייטים ועם ה3 שזה התפרץ כשהייתי אצלן- הן כולן היו חמודות, הרגיעו אותי וזה בכלל לא הפריע להן. אז תודה, אתן באמת המין היפה.
-------------------------------------------



מספר פוסט: 48
קוד פוסט: 1243
תאריך כתיבה: 13.6.2020  |  
גיל הכותב/ת: לא ידוע
לינק: https://www.facebook.com/groups/177641642326425/permalink/2994640993959795/
-------------------------------------------
#ptsd     (טריגר פוסט טראומה, הלם קרב) 
מבצע סביח
מי אחרון? 
אני שואל ומסתכל על האחרון בתור. בחור צעיר ועסוק מסתכל עליי חזרה.
אם יש משהו יפה שהקורונה לימדה אותנו זה לעמוד בתור, תור ברור כזה כמו באנגליה.
כן, אני אחרון, הוא עונה.
אני אחריך, הכרזתי, הנחתי את הקסדה והמעיל על הספסל בכניסה לסביח, חבשתי מסיכה שחורה שאמא תפרה לי והלכתי לצלם את האופנוע שלי ליד אחיו השחור. 
שני אופנועי קוואסקי נינג'ה 400 אחד ליד השני בת"א זה מחזה נדיר.
פתאום מגיעה איזה מאמי בלונדינית ונעמדת אחרי, שוב שואלת מי אחרון.
אני! עניתי לה תוך שמירה על סדר התורים העולמי, אני אחרון. 
היא חצי התעלמה וחזרה לטלפון שלה. 
הבחור שלפניי הבין שאת הסביח שלו הוא לא יקבל ב-5 הדקות הקרובות ופרש.
בכל סביח, שווארמה או פלאפל יש מוכר כזה שבגללו בא לך לבוא לקנות, צוות בידור של איש אחד, שהאווירה שהוא מייצר מוסיפה למנה את התבלין הסודי של המקום. נסיך הסביח.
הגיע תורם של ארבעה נערים חמודים שבאו לסביח אחרי בית הספר. האמת היא שרק שלושה מהם הגיעו יחד ועוד אחד עם אופני סינגל ספיד הצטרף אליהם בלי לעבור על חוק הנבדל של זארה, הרבה אחרי שהגעתי בעצמי. אבל כמו שאמרתי, לא היה פה נבדל, מהלך חוקי לגמרי. יאללה. אחריהם אני.
נסיך הסביח מכריז בקול שחייבים להיות עם מסיכה בתוך הסביח.
הם מושיטים יד לכיס, מוציאים מסיכות ומתחילים להזמין, כל אחד מתלבט ארוכות אם לשים חריף, חמוצים וסלט, כאילו על זה יקום או ייפול העולם. וזה בסדר, הם תיכוניסטים חמודים, גם אני הייתי כזה. יש בזה אפילו משהו חמוד. 
זוג מבוגר מצטרף בינתיים לתור אחרי המאמי הבלונדינית, ואחריהם נעמד עוד איזה הייטקיסט עם מכנסיים צמודות, חולצת פולו ואוזניות באוזניים, מסיכה הוא לא חובש.
אני לוקח את הקסדה והמעיל מהספסל ותולה אותם על האופנוע שלי, שיהיה לזוג המבוגר איפה לשבת בזמן שהם מחכים.
המאמי נכנסת אחרי פנימה, נסיך הסביח מעיר שוב על מסיכה. מסכן, שמים עליו פס. אבל הוא באווירה טובה הנסיך הזה, מלא בבדיחות אבא ומשחקי מבטים שלומדים רק באקדמיה לפלאפל.
"חברים זה כתוב כאן בענק, לא ניתן להזמין ללא מסיכה"
ואז הוא עושה את זה.
הנסיך מפיק מהגרון צליל, רעש של אזעקה, עולה ויורדת, כזאת שנשמעת אמיתית מדי.
"אני מבקש מכולם לחבוש מסיכה, אי אפשר להזמין בלי מסיכה". 
ומסיים שוב עם רעש של אזעקה ארוכה.
אני נזרקתי משם בשניה.
ברגע אחד, האזעקה היא שטח כינוס, היא צבע אדום, היא מרגמה שעוד רגע נופלת לך ליד הראש.
בשניה אחת, סיטואציה רגילה, נעימה כמעט, וסופר תל אביבית הופכת לתופת. לסיוט. ארגזים של בירה שחורה וקוקה קולה על הרצפה הופכים בראש שלי לשקי חול. הטבח מאחורי חלון המטבח הקטן הוא כבר חייל בעמדה מבחינתי, נדרכתי כולי.
מה בשבילך? הנסיך מסתכל עליי ושואל בפלאפלית ספרותית.
רגע, אני לא יודע, עניתי לו. מנסה לאסוף את עצמי ולהבין איפה אני, למה אני פה, מה בכלל רציתי.
ארגזי השתייה לא יעזרו לי אם יקרה כאן משהו עכשיו.
רגע, מקרר המשקאות- הוא ממתכת, אולי להיצמד אליו יכול להגן עלי.
אחי, אתה רוצה להזמין או לא? הנסיך מסתכל עליי כמו דודה באוניברסיטה שמאיצה בך להגיש מבחן.
רגע אחי עוד שניה, אני ממלמל, מבקש הארכת זמן.
אני ממשיך להתבלבל בתוך המסיכה השחורה שלי. אבל למה. אני הרי יודע, אני רוצה מנה אחת של סביח בפיתה מקמח מלא. למה לעזאזל אני לא מצליח פשוט להגיד את זה?
הפה שלי יבש, אני לא מצליח לומר שום דבר לאף אחד, אני רוצה אבל לא מצליח, פשוט לא מצליח.
אזעקה שבכלל היתה חלק מבדיחה של נסיך הסביח הפכה להשתלטות עוינת של הזיכרונות שלי, אני מרגיש כמו שהרגשתי שם, מבחינתי הסביח הזה הוא שטח אש, עם הכל, מרגמות, מנהרות וטילים. אני מרגיש שהידיים שלי מזיעות. תחושת לחץ כאילו משהו רע עומד לקרות, כל הגוף מכווץ ומוכן לפעולה. לקפוץ על מישהו. לרוץ לאנשהו. מצב צוק איתני כזה, זיעה קרה שוטפת אותי ומסמנת לי שכל המערכות בגוף שלי מוכנות לפעולה מידית.
בלי לחשוב איך זה נראה אני נצמד עם הגב למקרר. זה תמיד עוזר לי לדעת שאין מאחורי סכנה. יד על הגב אני קורא לזה.
טוב, מה בשבילך מאמי? הנסיך מתייאש ממני ועובר למאמי הבלונדינית. אני בכלל לא יודע כמה זמן כל זה לקח.
היא חייכה אליו בלי להביט עלי. הם דיברו קצת על ירושלים, על השכונה, היא אמרה משהו שקשור לכרוב ובצל וכמה שהיא לא בררנית באוכל.
ניצלתי את הרגע ולקחתי צעד אחורה, מנסה לעשות את הוויסות החושי שלמדתי, תרגילי הסחת דעת.
ההייטקיסט שם לב שאני מנסה לעשות משהו עם הידיים. לרגע הסתכל עלי מוזר, אבל שניה אחרי נראה היה שהוא מבין שמשהו קרה. "הכל בסדר אחי? אתה רוצה מים?"
לא תודה, הכל בסדר, תודה אחי.
אני מתחיל לחזור לעצמי. הנה ,עניתי לו, והייתי בסדר. המאמי סיימה ויצאה החוצה.
מתחיל קרב מבטים, הנסיך מסתכל עליי, אני וההייטקיסט מסתכלים אחד על השני.
תזמין אחי, תזמין, אמרתי לו.
הוא ניגש להזמין.
המבוגרים שהיו אחריו שאלו תוך כמה זמן יהיה מוכן פלאפל, הנסיך ענה להם שפלאפל זה 2 חנויות שמאלה, כאן זה סביח. הם הלכו.
זהו, נשארנו שם רק שנינו, אני והנסיך.
מה איתך אחי, הכל בסדר? הנסיך מסתכל עליי.
אתה אחרון.
אספתי את עצמי, ואמרתי לנסיך: "בשבילי מנה אחת, בלי עמבה, בפיתה מקמח מלא"
הוא הסתובב לחלון המטבח הקטן וצעק לג'וני "אחד פיתה מלא".
מה לשים לך? הוא שואל שוב.
אני אוכל הכל, עניתי. רק בלי עמבה, תכין מנה הכי טעימה שאתה יודע, מה שאתה חושב שטעים תשים.
זה הטריק הקבוע שלי לכל מוכר פאלפל או סביח בעולם, זה מוציא מהם צורך לא מוסבר להוכיח שהמנה שהם יודעים להכין ממש טובה וככה הם תמיד משקיעים יותר.
מה קרה לך, נראית מבולבל, למה לא הזמנת עד עכשיו?
לרגע לא ידעתי מה לענות. אם לענות. אבל החלטתי שהפעם כן. בדקתי שאף אחד לא מסתכל או שומע, התקרבתי מעט לדלפק, הורדתי את המסיכה ושאלתי את הנסיך:
תגיד אחי, איפה היית בצבא?
שריון, הוא ענה לי וניפח את החזה בגאווה.
יצא לך להיות בצוק איתן או מבצע גדול אחר?
לא, וואלה בדיוק השתחררנו וטסתי לדרום אמריקה.
איזה יופי, עניתי. שמחתי בשבילו מאוד. 
יש לך חברים שהיו שם?
כן בטח, מלא, אבל חבר אחד ממש טוב. קשה לו ממש עד היום. לרגע השתרר שקט.
גם לי אחי, עניתי לו והשפלתי מבט.
הוא עצר את הכנת המנה והסתכל לי בעיניים כמו חבר. וואי אחי באמת? איזה עצוב לשמוע.
זה כאילו שברגע נסיך הסביח הפך לאח לנשק, אבל העלמתי לו את השמחה. אין יותר צוות בידור במקום.
"שומע אחי, אני רואה שאתה באווירה הכי טובה שיש ואני לא רוצה להרוס, אבל רציתי שתדע שקודם, הרעש של האזעקה שעשית היה לי לא סבבה." ועוד לפני שהספיק להגיב, כדי שלא אתחרט, המשכתי מיד להסביר.
"אני סובל מפוסט טראומה וזה נתן לי סטירה אחי, כשעשית את הצליל הזה זרקת אותי עם זה לשם, לא הצלחתי אפילו להגיד לך מה אני רוצה להזמין"
הוא היה נראה בהלם. "וואי אחי, אני מצטער, זה לא היה בכוונה..."
הוא הניח את המנה שלי על אחד ממשולשי הנירוסטה שעל הדלפק, הוריד את הכפפות השחורות שלו ויצא אלי.
אפשר לחבק אותך? הוא שאל
הנהנתי וחייכתי אליו.
הוא נתן לי חיבוק ענק." לא ידעתי אחי, אני מצטער", הוא מלמל תוך כדי.
הכל טוב, באמת שהכל טוב. אני פשוט לא יודע אם אני היחיד שזה עשה לו משהו, אבל סטטיסטית אם תעשה את זה הרבה פעמים יש סיכוי גבוה יותר שזה יקרה לעוד מישהו.
אני סומך עליך שתמצא בדיחה טובה יותר שתגרום ללקוחות סוררים לשים מסיכה.
"בדווווק" הוא ענה, ארז לי חמוצים ושיפקה ונתן לי את המנה הכי טעימה שהוא יודע להכין.
-------------------------------------------



מספר פוסט: 49
קוד פוסט: 1244
תאריך כתיבה: 28.6.2020  |  
גיל הכותב/ת: לא ידוע
לינק: https://www.facebook.com/groups/177641642326425/permalink/3034550529968841/
-------------------------------------------
#ptsd     (טריגר פוסט טראומה, הלם קרב) 
מ-ל-ח-מ-ה ⚽
ביום שני הגיעה ההודעה שאני מחכה לה כל השבוע בקבוצת הוואטסאפ של הכדורגל: 
"יום שבת 18:00 בערב, יש לנו מגרש. 
מי בפנים?" 
ישר נרשמתי.
15 הנרשמים הראשונים זוכים לשריין מקום לשעתיים של קט-רגל עם החבר'ה על מגרש דשא סינטטי, שעתיים שרק אלוהים יכול להבין איזה שחרור למוח הן עבורי.
שעתיים של מלחמה על ניצחונות קטנים כדי לא לרדת מהמגרש ולהמשיך לרוץ. להמשיך לנצח עוד ועוד.
יום שבת, דרך הטייסים 17:50 אני מגיע למגרש, רפאל מודד לי חום ומבקש בנימוס שאמלא הצהרת בריאות.
יאללה מלחמה!
היום אני בקבוצה הלבנה. 
אני דרג 2 בכוחות, לרגע אני עוד תוהה למה. 
אבל אז נפל לי האסימון, יש איתנו את יניב שהיה שחקן מקצועי כמה שנים, כל בעיטה שלו מכל מקום במגרש זה גול בטוח. 
תאכלס, אני יודע שאני בכושר הכי טוב על המגרש, אני לא מפחד לרוץ קצת. יש לי הרבה מה לתת.
אנחנו משחקים כל משחק במשך 8 דק' או עד שאחת הקבוצות כובשת 2 שערים ומנצחת. בשיטת המנצח נשאר. 
נלחמים על לא לרדת ולשבת לנוח בחוץ. 
במשחק הראשון הפסדנו בגלל טעות שלי בשער, במשחק השני הפסדנו שוב בגלל טעות שלי בהגנה.
יצאנו לנוח ל-8 דקות פעמיים ברצף, זה מעצבן. 
יניב יורד מהמגרש וכועס עליי, מה יהיה אחי? הוא צועק לכיוון שלי.
חטפנו שוב גול בגלל טעות שלך בהגנה, טעות שלא היית צריך לעשות. הוא מתעצבן ובועט בבקבוק המים שלו.
אחי אתה צודק, עניתי לו וניסיתי להסביר, לקחתי הימור שהוא יעבור אותי מימין ואז הוא בעט בשמאל. 
לא אכפת לי צודק או לא, שחקן כמוך לא צריך לתת לאף אחד לשחרר בעיטה מזווית כזאת, פשוט תחסום לו את שני הצדדים, יניב ממשיך לכעוס עליי ומסביר לי מה לעשות. 
צודק אחי, הימרתי על ימין וטעיתי, אני חוזר על עצמי ומודה באשמה. 
לא מעניין אותי להיות צודק, אני לא רוצה להפסיד על זה שוב, הוא ממשיך לחפור. 
בסדר אחי, לא יקרה. הבטחתי, בטון תוקפני מעט, רק שישחרר אותי. 
זה היה כמו ויכוח כזה של זוג נשוי, אבל בויכוח הזה אפילו מילות הקסם "צודקת, טעיתי" לא עזרו לי. 
ישבתי שם בחוץ כמה דקות בשקט וחשבתי עם עצמי. 
התחיל לא טוב הכדורגל הזה, איזו אווירה מבאסת, כלום לא הולך לי.
עלינו לשחק, הפעם אין מצב שאנחנו יורדים לנוח שוב, בטח שלא בגללי. 
סוף סוף זה הגיע, התחלנו לקטוף ניצחונות, משחק אחרי משחק. 
לא ירדנו במשך שעה שלמה מהמגרש. 
יניב כבר מרוצה, אנחנו משחקים כדורגל טוב עם חיוך, כל הקבוצה שמחה. 
עכשיו אנחנו מנצחים במלחמות שלנו. 
השעה כבר 19:30, אנחנו נגד הקבוצה השחורה, התוצאה 0-0 אחרי 7 דק' משחק.
אור צועק מבחוץ "דקה אחרונה". 
זאת התקפה של השחורים, אני רץ עם השחקן שלי לכיוון ההגנה על קו ימין שלו, סוגר לו את הבעיטה טוב, הוא מסתבך ובועט החוצה. חסמתי אותו. 
נשאר לנו זמן לעוד התקפה אחת, אנחנו יכולים עוד לנצח. 
הכדור אצל השוער שלנו, אני לידו בפינת הרחבה, מחכה שימסור לי ואתחיל התקפה. 
פתאום, פיצוץ חזק נשמע מכיוון דרך הטייסים והרעיד את כל האיזור. 
פאק מה זה היה עכשיו?? 
זה נשמע כמו איזה מטען חבלה או נ"ט. 
הדופק שלי עולה ברגע, הנשימה הופכת כבדה והראש רץ. 
אני מתכופף ומחזיק את הברכיים שלי, מנסה להסדיר את הנשימה. 
הכל בסדר? יניב שואל אותי. 
אם אתה עייף כנס לשער, אין זמן, הוא מאיץ בי. 
לא לא, שניה, אני בסדר, לא עייף. עניתי בקושי. 
ברגע אחד, לא ראיתי אנשים סביבי, לא כדור ולא שער. הייתי במקום אחר.
אני מכופף, קשה לי לנשום, אני לא מצליח להתרכז במשחק. 
אני כרגע מחכה לפקודות בקשר, לפינוי, לקפוץ לעזור במה שאפשר. 
מה קרה שם, מה התפוצץ, מי חטף, מי נפגע? 
אני רוצה לדעת את כל הפרטים עכשיו. 
 אני עומד שם מכופף ומחכה שידווחו לי. 
מה יש לך? תשחק, יש עוד התקפה. החבר'ה כועסים עליי.
השוער מוסר לי את הכדור, יאללה אחי, מה יש לך? תן להם בראש, תעשה מה שאתה יודע כבר, תסיים את זה. 
הוא זורק לי טראש-טוק שנועד לדחוף אותי בלי לשים לב בכלל מה עובר עליי. 
אני רץ על קו שמאל עם הכדור ואני מנותק. 
אף אחד לא יכול לעצור אותי, אני במצב מלחמה הרי.
אני חד כמו תער, גם אם יהיה מולי קיר עכשיו אני עובר דרכו עם הכדור. 
אני רץ ורץ והכל לאט לאט הופך למטושטש, נעלם. 
עוברת דקה שאני פשוט לא יודע מה קרה בה, אני מנותק מהסביבה לחלוטין, לא שומע כלום, לא מחובר לסיטואציה. מנותק. 
פתאום אני שוכב על הגב, ידיים מאחוריי הראש.
אחי איזה טיל, פירקת אותם. יניב בא מעליי ומחייך.
אני בכלל במלחמה פרטית כרגע בתוך הראש שלי. 
איזה טיל, את מי הפצצתי? 
אני מבולבל לחלוטין, לא מבין כלום. 
על מה הוא מדבר? 
איזה גול, כל הכבוד. החבר'ה מצטרפים למחמאות.
על מה, מה בכלל עשיתי?? 
הקבוצה השחורה יורדת מהדשא ובמקומה נכנסים האדומים. 
אני מבין שהמשחק נגמר, אני שוכב שם על הדשא מתנשף ורק רוצה להצליח להירגע ולנשום מסודר. 
אתה בסדר אחי? הם שואלים.
כן כן, הספרינט הזה גמר אותי, אני משקר. 
אני לא מצליח להוריד את המסיכה, אני מפחד מתגובה של אנשים סביבי, בעיקר מתגובות של גברים, אני פשוט מתבייש בזה. 
למדתי להסתיר את הקושי ולשמור על פוקר פייס כאילו שהכל בסדר גם כשאני בהתקף. 
אסור שאנשים יבינו שאני מנותק בשום סיטואציה בחיים. 
מסתבר שהבקעתי גול, לא ירדתי להגנה, רק עמדתי במקום מכופף שוב עם ידיים על הברכיים, כאילו מסדיר נשימה כמו שקורה להרבה שחקנים במהלך משחק.
ניסיתי להבין מה קורה סביבי ובסוף קרסתי על הדשא. 
השחורים, ככה הבנתי לפחות עוד הספיקו להחטיא שוב וניצחנו אותם 1-0.
אני פשוט לא זוכר את הגול הזה. בטח שלא את ההתקפה של השחורים שהיתה אחריו. 
תן יד אחי, יניב מושיט לי יד כדי לעזור לי לקום. 
רגע רגע, אני קם לבד עניתי. 
יאללה אחי, קום בוא ניתן לאדומים בראש. הם ממשיכים להאיץ בי. 
אני קם, אני קם. אני ממלמל ומרים את עצמי. 
אני מבוהל ממה שקרה
איך יכול להיות שהייתי מנותק והבקעתי גול? זה הייתי אני בכלל?
תחושה מוזרה עוברת לי בגוף, כמו דז'ה-וו כזה, אבל פיזי. צמרמורת קרה ומבלבלת כזאת.
אני עושה כמה נשימות ותיפוף קל על הכתפיים עם הידיים הנגדיות - גירוי בילטרלי מה שנקרא. 
לפני שנה בסדנה שהשתתפתי בה ביחידה לתגובות קרב גיליתי שזה ממש עוזר לי לצאת ממצבי קיצון להירגע ולחזור לכאן ועכשיו. 
מאין תרגילי חזרה להווה והורדת מתח כאלה. 
הכל מתחיל לאט לאט להירגע, להיות רגיל שוב, האנשים סביבי הם חברים, אני במגרש שאני כל כך אוהב, והכדור, הוא כדורגל אהוב לא נשק.
חיוך קטן רוצה לעלות לי על הפנים, אבל מסיכת הפוקר פייס מסתירה אותם בכל מקרה. 
זהו. אני כאן בחזרה, אני חושב שאני בסדר. 
האדומים עלו לעוד מלחמה אחת איתנו, כמובן שהם הפסידו שוב, אחריהם גם השחורים עלו לנסות לנקום וסיימנו בתיקו.
נגמרו השעתיים שלנו להיום.
Nati Maman
-------------------------------------------



מספר פוסט: 50
קוד פוסט: 1245
תאריך כתיבה: 7.7.2020  |  
גיל הכותב/ת: לא ידוע
לינק: https://www.facebook.com/groups/177641642326425/permalink/3058108210946406/
-------------------------------------------
#ptsd  (טריגר פוסט-טראומה, הלם קרב)
מה היה קורה אם?
יאללה קום! 3:00 אחי, אתה צריך לעלות לשמור.
סבבה אחי אני קם אני קם...
כמו צב ששוכב על הגב עם אפוד קרמי, ווסט ונשק אני נשען על זחל של אכזרית, קסדה בתור כרית, מלא בחול.
תן, תן יד תעזור לי לקום אחי אני מבקש ומתגרד בכל הגוף. 
עם מי אני שומר?
אתה עם דור, עידו ויוני... אתה ודור בעמדה המערבית, עידו ויוני עושים פטרול מסביב לאכזריות.
אני מגיע לעמדה, דור כבר שם.
כמה זמן אתה פה אחי? אני מ 21:00 כאן , אבל אני לא עייף אז אני ממשיך לעוד 3 שעות.
נוהל לילה, 3 אכזריות חונות בצורת ח' בפאתי שכונה ברצועת עזה, לבנת פינוי קוראים לזה בצבא, תאג"ד. 
מתמקם לי בעמדה, מחלקים גבולות גזרה, אני על החצי הימני, דור על השמאלי.
דור היה מפקד הכוח, מתנחל, קצין כזה שישן בלילה עם הפרצוף על החול מה שנקרא "דוס טרור". 
שים לב, הוא עושה לי בריף, לילה עכשיו, אם מישהו ינסה לפגוע בנו מאחד הבתים זה יהיה בשעות האלה. 
אתה מכיר את זה, הוא ממשיך. כל הזמן יש מודיעין, גם בבתים נקיים יכול להיות פתאום פתח של מנהרה הם יכולים לחזור אלינו אחורה ולצאת משום מקום, תהיה ערני אחי. 
הבנתי, אל תדאג אני ערני. 
מה, תגיד... היה משהו מעניין בלילה? שאלתי.
לא, רגוע, לא היה כלום, יש כוח שלנו שתופס את הבתים האלה מהצהריים ומתקדם לאט לאט, לפני 20 דקות יצא צוות בר מהבית הזה, דור מרים את היד עם האמר"ל ומכוון לבית הימני, זה עם 2 הדודים השחורים על הגג שם, הוא מוודא שהבנתי. 
אנחנו במצב שכיבה על החול של סוללת עפר שאיזה D9 עשה לנו לפני כמה ימים, הראש מציץ בשיא הגובה ומתצפתים.
דור מסתכל שמאלה, למורד הרחוב ומעט על בית הספר שמשמאלנו, מבנה לבן ענק עם איזה 4 קומות, שכבר כמה ימים שקט לגמרי אחרי שעברו בו ובדקו אותו.
אני מסתכל על חמשת הבתים המזרחיים ביותר שמולנו וקצת ימינה על השטח הפתוח. 
עוברות כמה דקות ותוך כדי סריקה של חלונות ופתחים, לרגע אני מתחיל לדמיין שאני רואה תנועה בדלת של הבית, אותו בית ימני עם 2 דודים שחורים על גג. 
לא יכול להיות, אני אומר לעצמי בראש. הבית הזה נקי, רק לפני 20 דק' יצא משם אחד הצוותים. 
אני מכוון את הנשק לדלת שלו, אם מישהו יוצא משם עכשיו אני יורה בו, החלטתי עם עצמי.
חושך, אני רואה הכל בירוק זוהר, ככה זה באמצעי לראיית לילה, הכוונת לא זזה מהדלת.
אני מפחד מהתרחיש הכי מפחיד בעזה, לחטוף איזה 2 טילים על האכזריות שלנו וחולייה שתצא לנסות לחסל או לחטוף מישהו מאיתנו. 
לא במשמרת שלי, הכרזתי לעצמי בראש. 
אני לא מדמיין, יש שם דמות לא ברורה, יש שקט מוחלט. 
הוא לא יכול לראות אותי, אני הרי מאחורי סוללה, אני מוגן.
זה לא אזרח זה בטוח, יש לו נשק. 
שיט הוא נראה בדיוק כמו חייל צה"ל.
רגע, גם המחבלים שקפצו לפני כמה ימים מהמנהרה נראו בדיוק כמו חיילים. 
אני מנסה להבין מה אני רואה, אני לא מוריד ממנו את הנשק, אני עם כדור בקנה, כל תנועה חשודה שלו ואני פשוט מסיים עם זה. 
הוא יוצא מהדלת, מסתכל לכל הכיוונים, מנסה לסרוק את הרחוב שסביבו, הוא מבולבל כמו מישהו שיצא עכשיו מהאדמה ומנסה להתאפס על המיקום שלו. 
הוא בחור לא קטן, עם נשק גדול, זה לא קלאצ'ניקוב, זה איזשהו מקלע קטן. 
לירות, לא לירות? מה אני עושה, חייב לקבל החלטה עכשיו.
אני מנסה להבין ולזהות מה אני רואה בפעם האחרונה.
רגע, יש לו גם אמצעי לראיית לילה על העין, הווסט שלו מתואם עליו בול, התיק יושב עליו הדוק וישר לגמרי, הוא מדוגם כמו שרק חייל חתיך בצה"ל יכול להיות.
- דור, היי דור תסתכל לשם, זה לא מחבל נכון?! 
- מה זה? איפה?? 
- שם מחוץ לבית הימני. 
- מי זה? מה הוא עושה שם?? 
- לא יודע אחי, הוא פתאום יצא מהבית.
-בוא נחכה רגע, נהיה בשקט ונראה מה הוא עושה.
שנינו מכוונים עליו את הנשקים, הוא נמצא 80 מ' מאיתנו בערך. 
הוא יצא מהבית, הסתכל שמאלה וימינה, ממש חיפש משהו ופתאום התחיל ללכת ברחוב... 
הוא מתחיל לקרוא למישהו בשקט, אני לא בדיוק מצליח להבין למי. 
"בר" הוא קורא שוב, מגביר את הקול ומסתכל למורד הרחוב, "בר" עכשיו הוא כבר צועק, "בר"! 
נראה לי שהוא מצוות בר, אני לוחש לדור. 
תראה אותו הוא מבוהל לגמרי, אני קורא לו אחי, החלטתי והודעתי.
חכה רגע אחי, אם הוא יבהל ולא יבין מי אנחנו הוא ידפוק בנו צרור, זה לא מצחיק, בוא נוודא רגע מי זה. 
דור עלה בקשר מול המפקד שלו: 
-קודקוד בר, מדור. 
-רות, המשך. 
-מה מיקומכם? אתם כולם ירוק בעיניים?? 
-רות, המתן קטנה, יש לנו כאן בעיה. 
-רות, חסר לכם גפרור בכוח? 
-רות חיובי. 
-הוא נמצא מחוץ לבית שיצאתם ממנו לפני חצי שעה. 
-תדאגו שיגיע אליכם, שלא יעמוד ברחוב ואנחנו נגיע לאסוף אותו עוד כמה קטנות. 
-רות קיבלתי. 
יאללה בוא נקרא לו! דור אמר לי, אבל איך נעשה את זה בלי שיבהל וירה עלינו?
אני מפחד, מזיע מתחת לאפוד כאילו יצאתי מהבריכה עכשיו. 
אנחנו מתלבטים רגע איך לקרוא לו אלינו בלי שזה יגמר בדו"צ. 
אני מסתכל לכיוון שלו, יש לו הרי אמצעי לראיית לילה על העין, אם אני אעשה אור קטן הוא ישר ישים לב אליי, רק שלא ירה עלינו התפללתי. 
לקחתי נשימה עמוקה וציקצקתי לו פעמיים עם האמר"ל שלי באור אינפרה-אדום. צעקתי לו, ממש כמו שמלמדים נוהל חבירה בטירונות "צה"ל, צה"ל".
הוא ישר ננעל עליי. "מי זה שם?" הוא שאל בבהלה וכיוון עלי את הנגב שלו.
צה"ל, צה"ל, אל תירה!
תאג"ד גדס"ר, בוא, בוא אלינו מהר.
הוא התחיל לרוץ לכיוון שלנו באמוק עם הנגב, היה נראה שהוא ממש מסתער עלינו רק בלי לירות. 
פתאום הבנתי שבכל שניה הוא יכול לשחרר עלינו צרור מתוך בהלה, שכבנו שם ממש כמו אויב מבחינתו. 
אנחנו שוכבים שם ורואים אותו מתקדם אלינו, 15 שניות ארוכות, מסמנים לו עם האור. 
הוא מגיע אלינו, מתנשף, מבוהל בקושי מצליח לדבר. 
בוא, שב אחי תיכנס מאחורי הסוללה.
מי אתה? מה אתה עושה שם?
אני, אני... אני אורן, אני מצוות בר, אני לא יודע, התעוררתי פתאום בבית והייתי לבד, אני לא יודע מה קרה, חיפיתי אחורה ונרדמתי. הוא גימגם בבילבול מוחלט. 
אחי, הצוות שלך יצא לפני איזה 20 דק', חצי שעה מהבית הזה.
אני, אני לא יודע, נרדמתי כנראה והם לא שמו לב שאני חסר, הוא המשיך לגמגם בבהלה. 
טוב תירגע, הכל בסדר, אנחנו מדברים עם הצוות שלך הם בדרך לכאן, הכל יהיה בסדר. 
שב פה רגע תשתה קצת מים.
עברו 5 דק' והצוות עלה במעלה הרחוב, הגיע עד  לכניסה לבית עם 2 הדודים השחורים.
יאללה אורן, לך אליהם אחי... תהיה רגוע לא קרה כלום, הכל בסדר.
אורן הגיע לצוות שלו והצוות המשיך איתו במורד הרחוב, נכנס לאחד הבתים ונעלם. 
נשארנו שם בחושך אני ודור, שקט מוחלט. 
אחי, כמעט יריתי בו, אני ממלמל לדור.
כן, לא יודע איך חיכית עם זה.
אתה קולט איזה פחד, הייתי בטוח שיוצא לי מחבל.
מה היה קורה אם הייתי יורה בו?
יאללה די, דור משתיק אותי, הכל בסדר בסוף לא ירית.
-------------------------------------------



מספר פוסט: 51
קוד פוסט: 1246
תאריך כתיבה: 7.7.2020  |  
גיל הכותב/ת: לא ידוע
לינק: https://www.facebook.com/IDFsConfessions/posts/643431789493239
-------------------------------------------
#7485 נמאס לי מהאדישות שיש בצה"ל ומהסטיגמות בחברה הישראלית לגבי הלם קרב.
בתור לוחם בעזה נחשפתי להמון מראות קשים וחוויות קשות של אנשים שנהרגים, פצמ"רים שנופלים לך על הראש, ועוד המון דברים שאנשים פשוט לא מסוגלים להבין אותם.
ביחד עם כל אלה זכיתי לבצע אירועים מבצעיים ואפילו להרוג מחבלים בעצמי, וזה רק החמיר את המצב ואני מתקשה לנהל חיים נורמליים.
נמאס לי שאנשים חושבים שאני גיבור ונמאס לי שכולם בטוחים שאני סבבה עם מה שקרה כשבפועל אני מרגיש חרא כל יום יותר ויותר, קב"ן לא עוזר לי והשאיר אותי בלוחמה ואני פשוט מרגיש לבד.
איבדתי תקווה מהמערכת ולצערי גם מהאנשים שסביבי שיבינו אותי, אני לא אובדני אבל האופן שבו הדברים קורים משגע אותי, פשוט התייאשתי, תבינו שאי אפשר לעשות את עזה ולצאת מזה סבבה.
הערת מערכת: זה מצב מאוד קשה להיות בו ואתה לא צריך להתמודד לבד. במצבים כאלה כדאי לפנות למפקדים שסומכים עליהם, לנסות לפנות לסמכות מעל קבן, ובמידת הצורך לפנות גם לארגונים כגון לוחמים לחיים (077-9002222), או היחידה לתגובות קרב - סיוע נפשי (03-7377007), שנותנת שירותי אבחון וטיפול בטראומה ללא תשלום, ללא צורך בהכרה בנכות או בהוכחה וכן ללא מגבלת זמן מאז אירוע הלחימה. אתה לא לבד, ואתה זכאי לקבל את העזרה שמגיעה לך. 
נט"ל | Natal עמותת לוחמים לחיים - עידו גל רזון אגף שיקום נכים משרד הביטחון
אתר האינטרנט של היחידה - https://www.shikum.mod.gov.il/Social/Services/Pages/CombatResponseUnit.aspx
-------------------------------------------



מספר פוסט: 52
קוד פוסט: 1247
תאריך כתיבה: 14.8.2020  |  
גיל הכותב/ת: לא ידוע
לינק: https://www.facebook.com/groups/241943576701055/permalink/642729636622445/
-------------------------------------------
יכול להוות טריגר
*
*
*
החלטתי לרשום קצת על הבדידות בתקופה האחרונה מנקודת המבט שלי 
מאז תחילת הקורונה העולם הפך לזירת קרב 
אנשים מכוסים בלאגן בצפיפות בכל מקום
בידוק יתר , שיטור יתר הפחדה וכו'.. 
העולם שלנו השתנה כולם מתרחקים מכולם 
מצד אחד אני רואה בזה תועלת מצד שני
זה מחזיר אותך שוב לשבי הפרטי להמנעות 
לאט לאט הבדידות מחלחלת ומכרסמת את הנשמה 
חודרנות
מיום ליום המשקל והכאב גובר 
הזכרונות יותר עוצמתיים
הלילות אבדו
רוגע אין לשנייה
ההמנעות גרמה לי להסתגר בבית בחודשים האחרונים וזה הוביל למצב כרוני של הימנעות
אי יכולת לצאת 
לתפקד
הניתוקים ניהיו חזקים מתמיד 
שורדים 
עוד יום ועוד יום
מתי לא אצליח עוד
מרגיש קרוב 
מאחל לכל סופש שקט ורגוע 
אני נמצא באילת בדירה לבד בימים הקרובים אם מישהו מעוניין להצטרף מוזמנים לשלוח בפרטי
-------------------------------------------



מספר פוסט: 53
קוד פוסט: 1248
תאריך כתיבה: 20.6.2018  |  
גיל הכותב/ת: לא ידוע
לינק: https://www.facebook.com/groups/937402916425411/permalink/1055506381281730/
-------------------------------------------
אני אשם במוות של ארבעה חיילים ובפציעתם של עוד תריסר.
אני אשם כי אחרי שנפלה הפצצה הראשונה קפאתי במקום ולא זזתי.
אם רק הייתי צועק להם לתפוס מחסה אם רק הייתי צועק להם ללבוש אפודי מגן או להישכב על הקרקע הכל היה נראה אחרת.
ואז נשמעה השריקה הנוראית ואחריה פיצוץ והפצצה השנייה הקטלנית נפלה עלינו.
את האשמה הזאת אני אקח איתי עד לקבר.
וכל לילה לפני שאני הולך לישון אני מבקש מאלוהים רק דבר אחד 
שלא יעיר אותי , שייקח אותי אליו.
ובלילה שאני נרדם המקרן שקופיות מתחיל להריץ תמונות .
תמונות של ילדים ( חיילים ) פצועים תמונות של חיילים מפוחדים תמונות זכרון מהאירוע .
והתמונות רצות בראש ואי אפשר להפסיק את המקרן , אין כבל חשמל שמוצאים אותו מהשקע והמקרן מפסיק.
ובאמצע הלילה אני מתעורר וכל המכנסיים שלי ספוגים בשתן ואני קם בשקט הולך להתקלח ומכניס את הבגדים למכונת כביסה כדי שאף אחד לא יידע .
גבר בן חמישים משתין במיטה כמו תינוק.
ואז הבוקר מתחיל ותמונה אחת מתוך כל התמונות שנצרבו בזיכרון נכנסת לי לראש ולא יוצאת ממנו ואני מנסה להסיח את הדעת ולחשוב על דברים אחרים ושום דבר לא עוזר.
ניסיתי הכל .
אושפזתי במחלקה פסיכיאטרית עברתי למעלה מחמישה מטפלים שונים ( פסיכולוגים ) אני צורך כדורים באופן קבוע צרכתי גראס  עד שהתמכרתי והתחלתי לסכן את עצמי ואת הסביבה ( אני נוהג כל יום לתל השומר וחזרה הביתה )
והדיכאון לא עוזב אותי ורגשי האשמה לא מרפים ממני.
יש לי אישה מדהימה ותומכת ושלושה ילדים נהדרים בבית .
אבל במקום שאני אטפל בהם וישמע אותם ויהיה קשוב לצרכים שלהם 
הם אלו שמטפלים בי ולא עוזבים אותי לרגע.
וזה קשה לי להיות נתמך ונצרך.
אני שניהלתי שלוש חברות מצליחות שהיו בבעלותי ,אני שהעסקתי ופרנסתי עשרות משפחות מרגיש מושפל לבקש היום עזרה.
ולמזלי יש לי חברים טובים שלא עוזבים אותי לרגע 
חברים שמתקשרים כל הזמן לשאול לשלומי חברים שמלווים אותי  ומזמינים אותי אליהם הביתה כדי שאני לא אהיה לבד.
חברים שהולכים איתי ביחד כבר 25 שנה במילואים.
ובמלחמה הבאה אני הראשון שהתייצב לימינם 
אני אבוא ואשמור על הילדים ( חיילים ) שהם בגיל של הבנים שלי.
ובמלחמה הבאה אני אדע מה לעשות ואדע איך לפעול כדי להגן עליהם.
-------------------------------------------



מספר פוסט: 54
קוד פוסט: 1249
תאריך כתיבה: 30.5.2020  |  
גיל הכותב/ת: לא ידוע
לינק: https://www.facebook.com/groups/937402916425411/permalink/1626988447466851/
-------------------------------------------
זה מפחיד כשמישהו רואה אותך 
4:17 לפנות בוקר. 
חושך מוחלט. רק אור אדום מספרות השעון המעורר הארור, שיצלצל עוד שעה וחצי לערך, מאיר את החדר. 
מנסה לישון.
סופר כבשים, סוסים, נמרים ומה לא?
נשימות האחרונות מחד וקול המזגן מנגד. "איך יכול להיות כל כך שקט וכל כך רועש בו זמנית?" אני חושב לעצמי, "זה מבפנים או מבחוץ?"
פתאום שומע את עצמי לוחש:
"זה מפחיד כשמישהו רואה אותך יותר טוב ממה שאת רואה את עצמך" 
רק שאז...המזרן זז, אתה מתהפך ו:
"ממממ מה?" אתה נאנק מתוך שינה. "אמרתי משהו שואל את הילד?"
אופס, "שששש.... לא אבא, לך לישון. דיברת לעצמך. סורי״.
לא מאמין שלא שמתי לב שיצא לי בקול רם! שתי ידיי לופתות בבת אחת את פי לדממה. שיט! פאדיחה, אני מתרגז. מקווה בתוך תוכי שלא שמעו אותי המארחים אותי ואת בני 
מתעטף בשמיכה ומנסה לשקוע אל תוך יום המחר... אז מה אם יש רק עוד כמה דקות עד שה״מחר״ מגיע.
לרגע נדמה לי שאני מצליח....ממממ לא... - הרגע עבר.
שוב מחשבות על המלחמה על חברים שלא יחזרו על פחדים מה יהיה. יאללה נו, בואו, נכנעתי ממילא.
לפתע, נכנסים לשם עוד קולות. לרקע הזה. 
קולות התיקתוק של השעון בסלון (איך הוא הגיע לפה?), 
המקרר פורק את תלאות היום, מתקן מי העדן מחליט להפליץ עוד בועה, 
תנים מייללים בחוץ (מה נסגר עם זה?)...
והמחשבות לא עוזבות אותי. (בשלב זה אבהיר שאמנם אני משתמש במילה "מחשבות" אבל אני בעצם מתכוונת ל"פחדים"... אז ביננו? השורה היא: "הפחדים לא עוזבים אותי").
הגן הנעול הזה של ליבי - הייתכן והוא נפתח אליכם חברים יקרים שלי ❤
ולמה דווקא אלייכם? 
ולמה דווקא עכשיו? 
השקט נחתך, אתה קופץ שוב בבאלה,  (מהמלחמה) הצבא דופק לך ברכייה כאילו במקרה,
ושוב כל המזרן רועד, אתה משנה תנוחה, ובא לציון גואל.
זהו, הלך הלילה סופית.
-------------------------------------------



מספר פוסט: 55
קוד פוסט: 1251
תאריך כתיבה: 9.12.2018  |  
גיל הכותב/ת: לא ידוע
לינק: https://www.facebook.com/permalink.php?story_fbid=467896250408276&id=407514199779815
-------------------------------------------
#4 איך אפשר לחוות כל כך הרבה אירועים לא שגרתיים ולהניח שהחזרה לשגרה תהיה קלה וחלקה ...
אירוע רודף אירוע, כל החושים חדים וקשובים. איפשהו בזיכרון  זה נמצא, כלומר מופיע ומשפיע ככה סתם פתאום.. 
אם זה הריח של הדם, או אבק שריפה, או רעש של משהו מתפוצץ. או רעש של שקט.
איך הטיפול אפילו המינימלי ביותר לא בגדר חובה???

-------------------------------------------



מספר פוסט: 56
קוד פוסט: 1252
תאריך כתיבה: 15.5.2019  |  
גיל הכותב/ת: לא ידוע
לינק: https://www.facebook.com/TechnionConfessions/posts/325249708149562
-------------------------------------------
#12770 - אחרי שהשקעתי בבחירה מה ללמוד, אחרי שקרעתי את עצמי, סיימתי תואר במכונות עם ציונים מעולים ומצאתי עבודה מעולה, בדיוק בתחום שרציתי ושמשלמת מצויין. ביום הראשון, כשנכנסתי למקום העבודה (הראיון היה במקום אחר), הרחתי את הריח הייחודי העבה הזה שמשלב שמן מכונות ושבבי מתכת (ועוד כל מיני שקשה לי לזהות) והתחלתי להיכנס לפניקה, לרעוד ולבכות. זה היה בדיוק אותו שילוב ריח שהיה במקום שבו היה אירוע בצבא שממנו נפגעתי פיזית ונפשית וסבלתי מפוסט טראומה, אבל בדיוק. זה היה נורא כמו לחוות את זה מחדש. הבנתי שאני לא יכול לעבוד שם והתפטרתי. במעבדות ובבניינים של מכונות זה לא אותו ריח אז זה לא השפיע עליי, לא חשבתי שזה אי פעם יפגוש אותי שוב. החלטתי שעדיף להתרחק ממקצוע שבו סביבת העבודה היא בהכרח עם ריחות מהסוג הזה שיכול להזכיר קצת תחמושת צבאית, כי כל מטופל יודע שההתמודדות עם פוסט טראומה היא ארוכה ויכולה לקחת חיים שלמים ואני לא יכול לשים קריירה על הולד עד שאני אצא מזה. אז בינתיים אני מורה לאנגלית ואולי בקרוב אעבוד בכמה דברים משרדיים יותר שקצת קשורים למכונות אבל זה ממש לא העבודה שרציתי... לפחות עד שאמצא כיוון חדש ואתחיל קריירה חדשה, אחרי שביזבזתי הרים של כסף וזמן. למה אני מספר את זה? כי כמה שהקדשתי זמן והשקעתי בבחירה של התואר שאותו אני רוצה ללמוד עד שנרשמתי, הלוואי שהייתי חושב על עניין הריח, כי מי חושב על זה בכלל? מי דמיין שאני אחווה חוויה כזאת בגלל ריח?
אז חברים, בבחירה שלכם תחשבו על הכול, קחו הכול בחשבון! כן, אפילו ריח. אתם יודעים את הרקע שממנו אתם באים. לשנות קריירה יכול להיות כיף אבל אחרי שמיציתם כמה וכמה שנים במקצוע ולא אחרי כמה שעות.
-------------------------------------------



מספר פוסט: 57
קוד פוסט: 1253
תאריך כתיבה: 16.2.2018  |  
גיל הכותב/ת: לא ידוע
לינק: https://www.facebook.com/TechnionConfessions/posts/146745989333269
-------------------------------------------
#2576 השירות הפסיכולוגי בטכניון הציל לי את החיים.
לא כי הייתי אובדני בשלב כלשהו, אלא כי חזרתי מעט מצולק מצוק איתן ולא ידעתי איך לצאת מהלופ הנוראי הזה של פוסט טראומה.
מעולם לא דמיינתי שאני אהיה הבחור התשוש שחוזר מהמלחמה ולא מצליח להירדם בלי שבת הזוג שלו מלטפת לו את הראש. כך יצא, במין סטטיסטיקה מעוותת שכזו.
זה עדיין משתק כשכל יום זיכרון הכל עולה מחדש, וביני לבין עצמי אני עדיין חוגג לעצמי יום הולדת בכל פעם שמגיעים לתאריך בקיץ שבו נכנסתי לעזה בפעם הראשונה. עם כל זה ועם הדמעות שעומדות לי עכשיו בעיניים והגוש שחונק את הנשימה, אין לי ספק שהפסיכולוגית שהקצו לי שם הצליחה לתקן את הרוב המוחלט.
יש שם אנשים מדהימים בשירות הפסיכולוגי, והעלות מגוחכת לעומת העלות בשוק הפרטי (גם אני הייתי סטודנט עני פעם, זה בסדר). אני רק יכול להגיד שאילולא הפגישות השבועיות איתם שהשתרכו על פני שנה של הלקאה עצמית ושיקום, אני בטוח שהייתי במקום רע בהרבה.
לכל מי שחושב על זה אבל מתבייש, או מהרהר, או תוהה אם יש לו זמן עכשיו או מתלבט אם זה בכלל שווה את זה - רק אחזור על הרישא:
השירות הפסיכולוגי בטכניון הציל לי את החיים.
-------------------------------------------



מספר פוסט: 58
קוד פוסט: 1254
תאריך כתיבה: 16.2.2018  |  
גיל הכותב/ת: לא ידוע
לינק: https://www.facebook.com/TechnionConfessions/posts/146837335990801
-------------------------------------------
#2591 נלחמתי בצוק איתן ונראה לי שיש לי פוסט טראומה מדברים שקרו שם, לפעמים אני לא ישן כמה ימים וכשאני ישן אני מתעורר רטוב גם מזיעה וגם משתן. לא אוכ,. נועל את עצמי בחדר, מתבצר כשהמיטה, הכיסא והשולחן חוסמים את דלת החדר ויושב בפינה שעות ומפחד שמישהו יתפרץ פנימה ויפוצץ את עצמו. אנשים חושבים שאני הזוי כי אין לי חברים בלימודים ואני נראה מוזנח אבל הם לא מבינים מה עובר עלי. בא לי לרדת מהארץ ולא לחזור. אני לא חושב על להתאבד, אבל אני מפחד שאפגע באנשים סביבי, במיוחד כשלפעמים כשאני שומע את החברים הערבים מדברים בערבית אני מקבל התקף ומתחיל לחשוב על דברים שבן אדם נורמלי לא חושב עליהם. אני לא רוצה דבר מאנשים, רק רציתי לכתוב את זה כדי קצת להקל על עצמי.
-------------------------------------------



מספר פוסט: 59
קוד פוסט: 1255
תאריך כתיבה: 12.2.2018  |  
גיל הכותב/ת: לא ידוע
לינק: https://www.facebook.com/TechnionConfessions/posts/145806169427251
-------------------------------------------
#2257 אני גר בעוטף עזה ויש לי פוסט טראומה מעופרת יצוקה ומצוק איתן.
כל פעם שאני שומע אמבולנס, אזעקת אש או מנוע של אופנוע מאיץ, אני מרגיש חולשה בכל הגוף, נהיה לי קר ואני מתחיל להזיע.
לא אמרתי את זה לאדם חוץ מאשר חברה שלי.
-------------------------------------------



מספר פוסט: 60
קוד פוסט: 1256
תאריך כתיבה: 8.9.2018  |  
גיל הכותב/ת: לא ידוע
לינק: https://www.facebook.com/TechnionConfessions/posts/236466497027884
-------------------------------------------
#8179 *הוידוי מכיל תכנים קשים ותיאורים גרפיים בנושא מלחמה*
לקח לי מעט זמן לעכל אבל החלטתי לשתף.
בעופרת יצוקה כשהייתי לוחם ביחידה מיוחדת (לא שזה משנה) נקלענו לסיטואציה בה הייתי צריך לאסוף חבר מהצוות שהתפרק לגורמים לתוך שקית זבל, שתי דקות אחרי שעישנו סיגרייה ואני נכנסתי לפניו למגנן כשפגע הארפיג'י בעמדה שלנו.
מאז לא עובר לילה שאני לא חולם עליו או על הרגע, לא עובר יום בלי שארגיש שאני מריח את ריחות הנפץ והדם.
אני מבין לליבך וגם מתייפח בלי סיבה או עם, בעצם רק רוצה לומר שני דברים-
1. הטכניון לימד אותי (מעולם לפני הלימודים לא הייתי בממשק עם אוכלוסייה שונה ממני במאה שמונים מעלות) שאנשים הם אנשים בזכות עצמם וככה אני מכבד אותם וזה לא משנה אם הם ערבים, דתיים, חילונים או בעלי דעה שונה משלי. אין בי שנאה על מה שקרה אלא תחושה של בלבול וחוסר צדק כי אף אדם לא צריך לאחוז בנשק ולרצות לפגוע באחר (למרות שאין קשר ישיר רציתי להדגיש שאין שנאה או תחושת הכללה ההפך או הנכון)
2. כשהפחד מתחיל להשתלט עלי והעצב מתחיל לחלחל אני מזכיר לעצמי שאני לא לבד, שיש עוד כמוני, כמוך, עוד הרבה אנשים (גברים ונשים, נערים ונערות) שחוו טראומה ומרגישים שהם לבד לנצח. ואני יודע עמוק בפנים שאנחנו לא לבד, שאת או אתה יכולים  לשתף, הקרובים אליכם רוצים לשמוע, רוצים להיות  שם בשבילכם אז לך ולכולם אל תהססו ותשתפו.
לי אישית השיתוף והתמודדות עם הפצעים הפתוחים עזר לחזור לחיים מתפקדים. בעיית הסמים והאלכוהול נשארו מאחור גם כשחשבתי שלא אצליח בחיים לצאת מזה. התחלתי ללמוד בטכניון ואפילו לצאת עם מישהי.
אנחנו פה למעט מאוד זמן, תעזרו לעצמכם אל תשבו על הגדר.
-------------------------------------------



מספר פוסט: 61
קוד פוסט: 1257
תאריך כתיבה: 9.2.2020  |  
גיל הכותב/ת: לא ידוע
לינק: https://www.facebook.com/TechnionConfessions/posts/478172529523945
-------------------------------------------
#15235 זכרונות מתרוצצים,
סירחון ועייפות מלווים בלוחמנות ואגרסיביות שלא ידעתי שקיימים בי.
פועל בחדות כמכונה משומנת, מחזיק את הצוות בהרמוניה מושלמת.
מאפס למאה בחצי שנייה, עליתי לאישור בקשר.
"רשאי" הגיע מאוד מהר.
"אש" שאגתי בטירוף, וכולם פעלו על פי הספר.
ענן חול כיסה הכל.
"כאן **, קבלו ***** הושמד בגיזרתי".
קולות הפיצוצים מעורבלים בתחושת גאווה מפוקפקת,
גאוות יחידה מפוארת?
לזה התאמנתי ובזה הייתי מעולה, המג"ד בא לפרגן לנו ולחזק.
רק שבצד השני לא הייתה מטרת קרטון הפעם.
ילד בן 19 שלוקח חיים, איך לעזאזל ממשיכים?
-------------------------------------------



מספר פוסט: 62
קוד פוסט: 1258
תאריך כתיבה: 24.8.2018  |  
גיל הכותב/ת: לא ידוע
לינק: https://www.facebook.com/TechnionConfessions/posts/232045617469972
-------------------------------------------
#7874 אנחנו נמצאים סביבכם, חלקנו החברים הכי טובים שלכם וכולנו סוחבים איתנו על הגב מטען כבד של עצב ולעיתים גם פחד תהומי.
אם נתקלתם בגבר חסון מתייפח עם אוזניות מול הלפטופ בספרייה, אם חבר נעלם באמצע שיחה על הצבא שהתגלגלה לדבר על פעילות או מבצע או אם אדם קרוב מתנתק פתאום.
כנראה שהוא אחד מאיתנו אותם גברים שנראים מהצד הכי שקולים, יציבים, אלה שתמיד מרימים אבל עמוק בפנים אנחנו לכודים בין המחשבות, הזכרונות והריחות שצפים פתאום.
חלקנו הינו שם קו ראשון לפיצוץ או התקלות, חלקנו הגענו ככוח מחלץ כדי להוציא פצועים על אלונקות.
אז בפעם הבאה שיש לכם איזה מחשבה לשתף שהיא מעט עוקצנית או כשאתם סתם ממלמלים לעצמכם שיאללה צריך לסיים את הבלגן בדרום ונכנס למבצע תדעו שיש לידכם חברים קרובים שמצטמררים מפחד.
התחושה הכי קשה במצב הזה, עבורי לפחות, היא שאף אחד אפעם לא יצליח להבין...
-------------------------------------------



מספר פוסט: 63
קוד פוסט: 1259
תאריך כתיבה: 27.10.2018  |  
גיל הכותב/ת: לא ידוע
לינק: https://www.facebook.com/ArielUConfessions/posts/622684404794971
-------------------------------------------
#11124 יש לי פוסט טראומה מצוק איתן ואף אחד לא יודע. חושבים שאני שקט מוזר או לא חברותי אבל האמת היא שרוב הזמן אני פשוט עצבני ולא רוצה אף אחד סביבי
-------------------------------------------



מספר פוסט: 64
קוד פוסט: 1260
תאריך כתיבה: 14.3.2018  |  
גיל הכותב/ת: לא ידוע
לינק: https://www.facebook.com/ArielUConfessions/posts/483756875354392
-------------------------------------------
#4360 יש לי וידוי
כמה שאני נראה גבר ותותח יש לי שריטה מהצבא שלא עוברת לי.
השתתפתי באיזשהי פעילות מבצעית שיצא לי להרוג מחבל מטווח אפס ומאז הפנים שלו לא עוזבות אותי. זה יושב לי איפשהו בלב ולא יוצא למרות שאני יודע שעשיתי טוב. אני ממשיך חיים כרגיל לומד, יוצא עם בנות ממשיך לפקד במילואים וכו' אבל זה פשוט מציק לי.
למישהו יש רעיונות למי אפשר לפנות? או איך להשתחרר מזה?
-------------------------------------------



מספר פוסט: 65
קוד פוסט: 1261
תאריך כתיבה: 15.2.2018  |  
גיל הכותב/ת: לא ידוע
לינק: https://www.facebook.com/ArielUConfessions/posts/471686533228093
-------------------------------------------
#2730 ה14 לפברואר תמיד יהיה בשבילי היום שבו הרגתי מבוקש בפעם הראשונה, הפנים של המשפחה שלו עוד חרוטים לי בראש. עם הזמן זה נהיה קל יותר.. #PTSD_4_LIFE

-------------------------------------------



מספר פוסט: 66
קוד פוסט: 1262
תאריך כתיבה: 8.8.2019  |  
גיל הכותב/ת: לא ידוע
לינק: https://www.facebook.com/New.BGU.Confessions/posts/1218502848331855
-------------------------------------------
#5560 ל5507 פוסט טראומה...
היי חבר יקר... גם אני... אהבתי את המסכה ליום העצמאות... אני חושב שאני ואולי גם אתה לובשים אותה בכל יום כשאנחנו יוצאים מהבית.. (כמובן שבזיכרון - עצמאות זה מטורף פי כמה וכמה ואי אפשר להסביר בכלל).
היא לעולם לא תבין עד הסוף אבל יש כאלה שכן יבינו קצת ויש גם שיותר... כל מערכת יחסית שהייתה לי אי פעם (לא חסר) נגמרה בגלל זה... ואני ממשיך לחפש ולא מתייאש אבל עדיין שלם עם עצמי וכן מנסה לשתף... כי היא צריכה להבין ולדעת לתמוך וכי אני ואתה לא לבד והיא איתנו. ויכולה להיות שם בשבילך ברגעים שקשה..  גם ביום הזיכרון...
לא הכל משתפים כמובן... יש דברים שאי אפשר או שאפשר אבל לא רוצה... אבל אני כן מנסה למצוא גשר מעל זה... ובנוסף כמובן בשביל המחר נטל תגובות קרב ועוד ועוד מקומות שישמחו מאוד לעזור לך:) אין שום פסול בלבקש עזרה. יש פסול בלהתמודד לבד עם עצמך. אוהב. אח.
-------------------------------------------



מספר פוסט: 67
קוד פוסט: 1263
תאריך כתיבה: 5.5.2019  |  
גיל הכותב/ת: לא ידוע
לינק: https://www.facebook.com/biuconfessions2018/posts/2428659067355646
-------------------------------------------
#12300 עוד מעט יום הזכרון ורציתי לשתף משהו שקשור, אני משתדל לחסוך בפרטים במקומות מסוימים בשביל שלא יזהו אותי אבל אני די משוכנע שיהיו כאלה שכן. רציתי לדבר על פוסט טראומה המכונה לעיתים הלם קרב. שירתתי כלוחם ומפקד, השתתפתי בפעילויות מבצעיות, סך הכל שירות רגיל. אני סך הכל אדם נורמטיבי, אוהב לטייל, לפגוש חברים וכו. בצבא הייתי לוחם ומפקד מצטיין (לא כגאווה, אלה כי זה ישנה להמשך). חצי שנה אחרי שהשתחררתי התחלתי לשים לב שאני לא מצליח לנהל שגרה, ושהמון דברים שהיו באים לי בטבעי בעבר כבר כמעט שאני לא מצליח, אבל הייתי משוכנע שזה קשיי החיים הרגילים. לאחר תקופה מסוימת התחילו מחשבות קשות, זכרונות מעיקים, התחלתי להמנע ממקומות ודברים מסוימים ולאט לאט הבנתי שאני בבעיה.היום יש לי אחוזי נכות מאגף שיקום נכים של משרד הביטחון (דרך אגב זה סיוט שאני לא מאחל לשונאים שלי), וכמובן גם בטיפול נפשי.
רציתי לשתף אתכם, כמה שאני מתביש וכמה שקשה לי. התחלתי השנה תואר מאתגר והיו המון אנשים טובים ומענינים מסביב שהייתי שמח להכיר, פעם פשוט הייתי מתחבר בטבעיות והכל היה בסדר. היום משהו פשוט חוסם אותי בראש, בסביבה שיש בה הרבה אנשים קשה לי להביא את עצמי ולהפתח, אבל ברגע שהצלחתי הכל זורם. כך יצא שלא הצלחתי לדבר עם הרבה אנשים, ויש לאנשים הרגשה שאני מתעלם מהם ואולי מתנשא או משהו כזה וקשה לי לתאר כמה זה כואב לי. הדבר האחרון שאני זה מתנשא או מעונין לפגוע באנשים אחרים, אבל אני בהחלט מבין אותם, הגיוני שגם אני הייתי מקבל את ההרגשה הזאת. אני חווה לפעמים, גם במהלך הרצאות ותרגולים, דברים מסוימים שצפים בעקבות רעשים או קולות מסוימים וזה שואב אותי לשם וכו.
אני מרגיש שאני יכול לפרוק כאן עוד כמה שעות אבל זו לא המטרה. אני היום בטיפול ויש לי עצות טובות ואני עובד על זה. מטרות הוידוי היא כפולה. הייתי רוצה לבקש סליחה מהאנשים שהרגישו שאני מתנשא, או מתעלם וכו אני ממש מתנצל, להפך אני מקנא והייתי שמח להכיר אתכם רק שיש לי חסמים שאני עובד עליהם, רק בבקשה אל תפגעו ותשתדלו לא לשפוט. דבר שני, רציתי להעלות למודעות, שאומנם יום הזכרון הוא פעם בשנה אבל יש אנשים שנפצעו בגופם או בנפשם (אני מכיר לא מעט מבר אילן ואפילו בשנה שלי יש כמה), שמשלמים וישלמו על זה מחיר כבד כל חייהם, אז ניסיתי לתת הצצה קטנה לחיים כאלה, אנחנו לא משוגעים, ולא משתינים על עצמנו בלילה, אלה אנשים שלפעמים דברים קשים להם יותר.
השתדלתי לא לחשוף פרטים בשביל שלא יזהו אותי, מי שכן תעשו טובה אל תתיגו אותי:)
מי ששרד עד הסוף, אז המון תודה על ההקשבה, אני גאה ולא מתחרט לשניה על השירות שלי, ובדיעבד מוכן לשלם את המחיר בשביל שיהיה לכל אחד ואחד מכם ביטחון לחיות כאן
-------------------------------------------



מספר פוסט: 68
קוד פוסט: 1264
תאריך כתיבה: 16.5.2018  |  
גיל הכותב/ת: לא ידוע
לינק: https://www.facebook.com/biuconfessions2018/posts/2177793119108910
-------------------------------------------
#7364 יש לי פוסט טראומה מצוק איתן. לא מוכר על ידי הצבא כי לא יידעתי בטיפולים שעברתי באזרחות. 
נורא מתלבט אם להמשיך לשרת במילואים או לא. מצד אחד זה עושה לי רע ומחזיר אותי למקומות לא טובים. מצד שני אני כן אוהב את החוויה עם החברים מהמילואים וגם לא יכול לדמיין מצב שבו תהיה מלחמה ואני לא אקח בה חלק.
-------------------------------------------



מספר פוסט: 69
קוד פוסט: 1274
תאריך כתיבה: 12.8.2020  |  
גיל הכותב/ת: לא ידוע
לינק: https://www.facebook.com/groups/102636450450430/permalink/535081387205932/
-------------------------------------------
זה קרה ליפני מספר לילות. לא משהו מיוחד, סתאם עוד קריאה לעזרה של מישהי שניתקעה עם ריכבה בלילה. תקלה דיי פשוטה, יכולים לפטור אותה בחצי שעה מקסימום. אבל זא לילה... אני יודע בדיוק מה לעשות! אני יכול לחלץ אותה!!! לא... שוב מבין שלא יוכל להיתקופף ולהגיע מתחת לרכב בשביל לפתוח בורג מיסכן!!!! לא קרה כלום, היקפצתי את הגברת הביתה, נתתי לה טלפון של מכונאי שיוכל לתקן לה את הרכב בבוקר. הכל טוב...
אני בבית, במיטה שלי, מנסה להירדם... הכאב מפריע, אבל אני כל כך עייף שמאמין שיוכל להירדם... העיניים נסגרות ו... לא נרדם!!!! מה מפריע לי? אני התרגלתי לזה שלא יוכל לעשות פעולות פשוטות שאנשים לא חושבים אליהם בכלל, אני השלמתי עם הכל!!! מה פיטעום זה שוב מפריע לי? מה קרה? הכל טוב, הכל בסדר, אף אחד לא נפגע, הכל הסתיים בטוב!!! מה פיטעום שוב חוזר ללילות בלי שינה? מה זה?!?! רחמים על עצמי? על מה שעבדתי? אין בזה שום היגיון!!! לא זה לא רחמים על עצמי!!! זה שוב הכעס השורף הזה על הכל ויש לכעס הזה מטרה ושם!!!! אני כועס על "רופא" ספציפי שהשאיר אותי במשך שנה וחצי בלי טיפולים משמרים וגופי קרס!!! היום אני, ברוך השם, יותר טוב, אבל ממש, ממש לא איפה שהיתי ליפני הפסקת הטיפולים!!!! כל מה שהשגתי במהלך שנים של שיקום (עצמי ועל חשבוני בעיקר!!!) ירד לטמיון....
אני ממש מבין שלא נפגעתי נפשית מ"הלם קרב" (לפחות לדעתי!), שרדתי את הכל בגבורה ובלי "להיפגע נפשית" אבל בסוף... "רופא" בהחלטה קטנה מביא אותי למצב הזה שאני בוכה!!! אני ובוכה באותו משפט לא היה בלקסיקון שלי!!! בכיתי רק בלוויות והזכרות וזהו!!! לא היתי חלש אף פעם!!! שרדתי הכל!!! למדתי לחיות עם המגבלות שלי, למדתי להיתמודד לבד!!! בלי להפריע לאשה ולילדים!!! שרדתי את התקופות שאשתי היתה צריכה להלביש אותי, לקלח אותי, לנגב לי ת'תחת (סליחה על הבוטות, אבל זאת האמת!) ולמדתי להיסתדר עצמאית!!! נו טוב בעזרת מכשירים שקניתי או המצאתי אבל הצלחתי (יותר טוב או פחות טוב זה לא משנה, העיקר לא להפריע!)!!!
אבל שוב לא מצליח לישון, שוב דמעות זולגות מעיניי בלי הפסקה, לא יכול להראות את הפרצוף שלי למשפחה, למה... לא מספיק לי הכאב?!?!? למה אני צריך להיתמודד עם זה?!?!? ל"רופא" יש שם!!! אבל אני לא מאכל לו להרגיש את מה שאני מרגיש, אני לא מקלל אותו... יש לי את הטלפון שלו ובקושי מחזיק את עצמי לא להיתקשר אליו בלילה ולספר לו מה הוא גרם...
איך זה קרה שהצלחתי להחזיק את עצמי בידיים כל תקופת לבנון, שטחים, לבנון השניה, פציעה ושיקום, צוק איתן ועוד הרבה ורק את הקטע ה"קטן" הזה לא צלחתי? שרדתי פיצוצים, ירי, ריח של אבק שריפה ודם, זיעה וגרביים שלא ירדו מהרגליים שבועיים, חברים נפגעים, חברים מתים, לחבק את החייל שנשאר חיי כשה ליידו נהרגו 6 חיילים ולא לתת לו ליפול לתוך החושך של הפגיעה הנפשית, לחזק אותו ולהיות חזק בישבילו, בשביל עוד הרבה חיילים... הם חיזקו גם אותי!!! היתי צריך להיות חזק בישבילם!!! חזק אבל מבין, מקשיב ומכיל כהם צריכים מישהו כזה ליידם ברגעים הקשים, להיות האבא, אח, חבר ולא מפקד במקרים רבים!!!
אחרי כל זה אני נשברתי השטות? אני נשברתי... חשבתי שהשארתי את זה מאחור!!! כשנה וחצי שהשארתי את זה מאחור!!! התחלתי חיים חדשים. אומנם בלי צבא, בלי עבודה, רק עם המשפחה והמון חברים!!! מיתנדב במה שיכול!!! כל פעם שמצליח לעזור לאנשים מרגיש ניצחון!!! אבל לילה אחד וכל זה נשבר... אני שוב נשבר... אני שוב לא ישן...
אני עייף... אני רוצה להירדם... להירדם ושכל זה יעלם... רוצה להתעורר שאני שלם, שאשתי לא עברה התמותתות עצבים, שבתי לא בכתה עם מילים "אבא!!! אני לא יכולה לירות אותך כך!!!" שאף אחד לא צריך לעזור לי להתלבש, לנעול או לחלוץ נעליים, או לפחות להיתאורר בלי דמעות...
אני נשברתי שוב...
לפעמים שואל את עצמי, למה נלחמתי כל השנים האלו ולא וויתרתי? כאני חזק!!! היתי...
היתי...
היתי...
מברך את הכאב!!! אני יכול להגיד שדמעות מכאב...
היתי...
היתי...
היתי...
-------------------------------------------



מספר פוסט: 70
קוד פוסט: 1275
תאריך כתיבה: 21.8.2020  |  
גיל הכותב/ת: לא ידוע
לינק: https://www.facebook.com/jehan.berman/posts/10157170179026556
-------------------------------------------
עברו 6 שנים מאז אותו יום ארור בסוף צוק איתן
אותם "מנהיגים" ממשיכים להתעלם מהמצב וכלום לא השתנה! ממשיכים לשים כזה גדול עלינו 🤦🏻‍♂️
עדיין להתעורר במציאות כזאת אחרי 6 שנים זה כואב...
חיים באזור מלחמה הם לא חיים
אמן שיום אחד נוכל לחיות בלי לפחד או להיות דרוך כל הזמן 🙏
שבת שלם ושקט
-------------------------------------------



מספר פוסט: 71
קוד פוסט: 1276
תאריך כתיבה: 22.8.2020  |  
גיל הכותב/ת: לא ידוע
לינק: https://www.facebook.com/groups/102636450450430/permalink/542179633162774/
-------------------------------------------
משתף פוסט שכתב בחור בעילום שם אלמוני החייל השקוף אשמח לתגובות ולחיזוק האדם שרשם ערבות הדדית חברים. להיות לבד כשאתה לבד 
להיות לבד כשאתה מוקף באנשים 
הרצון העז לחזור הביתה ולהיות במקום בו אתה יכול להתמודד עם עצמך 
היכולת להבין את זה שלא יכול להתבטא אבל את עצמך לא לשמוע 
הרצון לדבר וכל מה שיוצא זה צעקות 
הכח האינסופי להילחם ברצון העז להרים ידיים 
לאבד את עצמך ואת הכל על שטות שאתה בכלל לא תזכור עוד חודש 
איך אף אחד לא מצליח להבין ? לא שומעים את הצעקות שאתה שומע ....
הם לא רואים את התמונה הזו כל לילה כבר 20 שנה 
ועוד בוקר אתה קם ומנסה ויש ימים טובים ואתה מצליח לעשות הרבה 
אבל בפנים הכל רקוב זה מחלחל לנשמה 
אתה לא רוצה לצעוק אתה לא רוצה להתעצבן אבל אין לך ברירה כי אין לך מילים יותר להגיד שכואב ואתה לא יכול ואי אפשר שזה כבר נהיה "מעיק" לשמוע כמה כואב לך 
כמה אתה צריך עוד חמש דקות 
צריך לדעת מראש לאן הולכים מתי חוזרים מי בא מי יהיה 
הכל בסדר אני לא רעב כן כן הכל טעים תודה המשחק הקבוע 
אתה לא נראה אדם רעב אבל אתה רעב כל הזמן 
אתה לא נראה אדם בודד כלפי חוץ אתה משחק את המשחק התמונה עוברת את הרשת 
אבל בפנים התמונה שבורה 
זה לא מגיע לה זה לא מגיע לאף אחד להכיל אדם שכמותך 
אז מה עושים ? איך על עוד יום נלחמים ?
החיוך של הקטנה ? הדקה שבה הכל לרגע בסדר וגם היא חייכה וכולכם שוב לשנייה משפחה ?
עוד יום ועוד שבוע ועוד שנה 
מתי ארים ידיים ואגיד שאין לי יותר אוויר לעוד ?
-------------------------------------------



מספר פוסט: 72
קוד פוסט: 1282
תאריך כתיבה: 9.3.2020  |  
גיל הכותב/ת: לא ידוע
לינק: https://www.facebook.com/confeseverything/posts/2307187422912065
-------------------------------------------
#795 אז עוד פעם הגיע חג פורים..
אני מאוד אוהב את החג הזה במה שקשור ללהתחפש, הרעיון של להיות בשמחה ולחגוג..
אבל יש לי בעיה עם החג הזה וזאת בעיה שמציקה לי מאוד..
אני מפחד מהרעשים האלה של הנפצים.. 
זה פשוט גורם ללב שלי לדפוק במהירות ולקבל חרדה פסיכית בכול הגוף.
מחרתיים אני וחברים שלי הולכים לעשות על האש בפארק ומה שהכי מצחיק זה שאני אחד מאלה שתמכו לעשות את זה ועכשיו כשאני מציע לעשות משהו אחר במקום לא מקשיבים לי כבר..
אני ממש רוצה לחגוג איתם והכול אבל אני יודע טוב מאוד שבפארקים הכי אוהבים לפוצץ את הדברים האלה ואין לי מושג מה לעשות עכשיו ובאמת שניסיתי להתגבר על הבעיה הזאת אבל אני פשוט לא מצליח 😩

-------------------------------------------



מספר פוסט: 73
קוד פוסט: 1291
תאריך כתיבה: 20.1.2019  |  
גיל הכותב/ת: לא ידוע
לינק: https://www.facebook.com/marriedconfessions/posts/318735388984704
-------------------------------------------
#1417 נשוי באושר כבר 3 שנים עם אישה מפלאה.
יש ילד קצת פחות משנה.
מסיבה שלא ברורה לי, אני מרגיש ״חור״ בנישואין, כאילו משהו בזוגיות משעמם אותי ואיפה שהוא גורם לי לרצות לבקר במקומות אחרים.
אישתי לא השתנתה פיזית או נפשית אחרי הלידה, נשארה אותו בן אדם זהב שהכרתי לפני החתונה (כבר 9 שנים יחד).
ניסנו טיפול זוגי, סקסולוגים (אולי להוסיף משחקים חדשים או השד יודע מה)..
יתרון ענק בנינו שאנחנו מדברים על הכל, לא משנה אם זה כואב, אמיתי, מתסכל, משמח ובקיצור הבנתם את המסר..
אישתי אומרתש אנחנו לא יוצאים מספיק יחד, אני מסכים איתה, זה לא שלפני החתונה היינו זוג שיוצא כל שני וחמישי, אולי אחת לחודשיים, בעיקר שגרה של עבודה ותחזוקת הבית, פעם ב איזה סרט או משהו נחמד..
המצב הכלכלי לצערי לא מאפשר לי לצאת איתה יותר מידי ולבזבז כסף, אנחנו ממש חיים על מסגרת, במיוחד מאז שהילד הגיע, אחרי הכל ילד זה לא שקל שתיים בחודש..
אני הפחתתי משמעותית בהוצאות לכיף שלי, למשל סיגריות התחלתי לגלגל, קנאביס (שזה חלק מטיפול פוסט טראומה מהצבא) הפחתתי משמעותית לפעם-פעמיים בשבוע וזה נטו בשביל שהעוני לא יהרוס את האווירה בבית ושלא יחסר מאישתי ובני דבר או חצי דבר.
אישתי כמובן באותו מצב של חיסכון אם כי היא לא מעשנת..
יציאות לטבע זה פחות אישתי, לי אין בעיה ואני אפילו מעדיף את זה מקניון או שטויות כאלה..
תביאו הצעות איך לשפר את הזוגיות גם שהמצב הכלכלי שניה לפני שמעיפים אותנו מהשכירות...
לא רוצה לבדוק אופציות של גירושין, היה בעבר תקופה של שנה שחשבתי על זה וכמובן הכל פתוח מול אישתי.
קיבלתי החלטה שאישתי ובני זה הדבר הכי חשוב לי בחיים ולא אוותר עליהם ויהי מה.
אני עובד המון, גם כשכיר וגם כעצמאי, איפה שהוא זה שוחק אותי וגוזל ממני זמן שכל כך יקר לי להיות עם הילד כי אחרי 20 הוא כבר נרדם..
עשיתי לעצמי חוק שאני מסיים לעבוד מגיע בסביבות 18 לבית ועד 20 אני רק בבית ולא אכפת לי מעבודה או חברים, רק בשביל להספיק את הבן שלי, כל היום הוא במעון ואני בעבודה, לא רוצה לפספס תקופה שאי אפשר להחזיר..
בקיצור, אני על סף ייאוש, לא יודע איך להתקדם, אפילו חופשה של בופ״ש בצימר אני לא יכול להרשות לעצמי... מרגיש שאני חייב להיום עם האישה בסופש לבד בשביל הזוגיות...
מפחד מאד מהעוני שעוד יכול להגיע, אחרי הכל שנכנס העוני נכנסות הצרות לבית..
פרקתי בתקווה שאתמודד טוב יותר.
-------------------------------------------



מספר פוסט: 74
קוד פוסט: 1292
תאריך כתיבה: 4.4.2019  |  
גיל הכותב/ת: לא ידוע
לינק: https://www.facebook.com/marriedconfessions/posts/357547238436852
-------------------------------------------
#2622 פוסט טראומה הלם קרב קל . לא סיפור קשה ,קצת קשה להרדם ומפעם לפעם סיוטים ולילות לבנים . הוויד עוזר לפעמים גם כדורי שינה .10 שנים בערך  שלא היה לי שבוע שבועיים של רוגע ושלווה תמיד אי שקט עד שהגעתי לפה . בהתכתבות החמישית או שישית הגעתי אלייך ואת היית כל כך נעימה לי . באנו בול אחד לשני הסתבר . 
אבל זה היה מוקדם מידי עבורי לא הייתי מוכן . זה היה חודש מדהים ציפיתי לשיחות שלנו, לשמוע ממך , חזרתי לחייך , חודש שישנתי כמו בן אדם נורמלי . גרמת לי להרגיש נורמלי . תודה
-------------------------------------------



מספר פוסט: 75
קוד פוסט: 1293
תאריך כתיבה: 27.11.2019  |  
גיל הכותב/ת: לא ידוע
לינק: https://www.facebook.com/permalink.php?story_fbid=3115147618512291&id=2100684263291970
-------------------------------------------
#34316 אני עברתי חוויה נוראית במלחמת לבנון מנסה כל יום לשקם את עצמי לצאת מהחדר ההוא שתוף דם חברי מהסירחון של אבק השריפה מעורב בריח בשר חי של חברי לצוות שנותן את נשמתו בעודו בזרעותיי אני מתעורר לא פעם רטוב מזיעה או שתן על עצמי , כן כי נקלעתי לסיטואציה כזו כי הקדשתי את נעורי לשמירה על המולדת וחיי העם הזה , ששפט אותי ברגע של אי מחשבה רגע שהפוסט מתגבר והבת זוג צועקת עלי ודוחפת אותי ואז בטעות נפלט לי סטירה מאינסטינקט לא בכוונה ולא בשליטה אז כן אני מטופל וחווה יום יום על בשרי ועורי את המטען הזה ואני לא מושלם אבל אז לראות כמה אנשים נגדי וכמה נועדתי לחיות לבד כי לא מגיע לי זוגיות כי אני רוצח ואלים ומסוכן וצריך להתלונן עלי כן כי אני אשם שחוויתי את החרא הזא באוטו לילה ארור בבית ההוא בכפר ההוא , לפעמים אני חושב למה לא סיימתי שם , אבל אז אני מסתכל ואומר אני חזק מזה יש לי עוד חיים לפני אבל שברתם אותי פה שוב 
יקירתי טעיתי רק את תדעי שלא היתה כוונה רעה בסטירה הזו . זהו פרקתי ונפרקתי
-------------------------------------------



מספר פוסט: 76
קוד פוסט: 1294
תאריך כתיבה: 24.11.2019  |  
גיל הכותב/ת: לא ידוע
לינק: https://www.facebook.com/permalink.php?story_fbid=3108809892479397&id=2100684263291970
-------------------------------------------
#34264 המצב שלי כבר על הפנים!
גיל 43 רווק הפרעת קשב חמורה פוסט טראומה מהצבא שהתחילה להתפרץ לאחרונה שנים של דיכאון רוב הזמן מסתגר בבית אין לי כבר חברים אין לי עם מי לדבר מסובך משפטית  לא הולך לי בכלום בטח שלא בזוגיות ולא רואה איך אני מטפל בעצמי.
כל  פעם שמנסה משהו ברגע שמגיע שלב של בירוקרטיה הכי קטנה המוח שלי מתמלא בעומס של מחשבות שנדחפות אחת לתוך השנייה ואז אני פשוט מוותר.
לא בא לי לוותר על עצמי אני יודע שאני יכול לפרוח ולהצליח וכל פעם שמצליח לי משהו פתאום מגיע משהו אחר שדופק הכל ואז שוב דיכאון הסתגרות  וחוזר חלילה
מה עושים עם זה כבר מה עושים עם זה כבר מהעושיםעםזהכבר מהעושיםעםזהכברדיינמאססססססלייייייייייי
הצילו איך מטפלים בזה
פאק על החיים שלי
-------------------------------------------



מספר פוסט: 77
קוד פוסט: 1295
תאריך כתיבה: 24.3.2019  |  
גיל הכותב/ת: לא ידוע
לינק: https://www.facebook.com/permalink.php?story_fbid=2632488376778220&id=2100684263291970
-------------------------------------------
#16802 כן אני פוסט טראומה.
מת לשפוך את זה. לצעוק את זה.
לחיות את זה.
ראיתי גופה. עפו לידי טילים. 
מה אני אמור לעשות עם זה.
נבחרתי להיות שם בחוד.
אנחנו לא דור של חיילים. לא דור של לוחמים. אנחנו דור של נשמות אבודות
-------------------------------------------


