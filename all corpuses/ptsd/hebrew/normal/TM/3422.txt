איך בכל פעם אתה הולך לישון עם האגו ואחרכך מספר לי שזכית בי.
אם אתה כל כך אוהב לישון בלעדיי אז לשם מה אתה צריך אותי?!
אם אתה כל כך חזק, שאתה מצליח להרדם בלי לדבר איתי ,אז למה אתה לא מספיק חזק כדי לשחרר אותי??
נכון, לא כל ויכוח צריך לעלות כעס כזה ,אבל אם הכל היה כל כך בסדר לא היית הולך לישון כשאתה מחבק את האגו ולא אותי. לא היית משאיר את הכל ליום של מחר ,במקום לקום ביום של מחר בחיוך כשאתה רואה אותי. חחח.. המשפט הזה בטח מצחיק אותך. הרי למה שתחייך כשאתה רואה אותי בבוקר, מה אנחנו בסרט או בתחילת קשר? זה בטח לא קשור אליי, אלא לעצמך. אז איך אפשר להרגיש שאתה אוהב אותי כשאתה מתעורר בכעס, חוזר מעבודה בכעס והולך לישון בכעס?
"למה צריך לדבר על כל דבר" אתה חושב, למה אני צריכה לא להרדם בגלל כל ריב שלנו ואתה  נרדם כאילו כלום לא קרה?!!
ומה אם אקבל אומץ ומחר בבוקר תפתח את הארון ותראה שהבגדים שלי אינם? 
אתה בכלל לא חושב על זה הא..?! או שבעצם "בעיה שלך".
ומה אם אדבר עם הידיד הזה ששולח לי כל יום הודעות ומתעניין וארגיש מוקסמת מזה?
אתה הרי תמיד אומר "אני לא מחזיק אותך בכוח, גם את יכולה לקום וללכת". אז נכון, אם לי לא טוב אני זו שצריכה ללכת, אבל הרי אני החלשה שנשברת ואתה החזק שאף פעם לא בוכה. הרי אם לי לא טוב אז לא יכול להיות שאתה מאושר, ואל תשחק לי אותה "לא מוותר" כשאתה מסתכל עליי ולא עושה דבר. אם היית אוהב לא הייתי מרגישה את מה שאני מרגישה. כל פעם תהיתי אם אני צריכה להרגיש ככה ומי אשם, אולי אני, אולי אתה, אולי הזמן המרובה שלנו יחד או שאולי זו אני שמגזימה.. ואולי אני גם לא אוהבת, כי איך אפשר לאהוב אדם שלא מסתכל עלייך באהבה.
ואל תשתמש במילים של "את יודעת שאני לא בן אדם כזה" , "אנחנו לא בסרט ויוה" ,"זה לא אהבה ראשונה". אהבה ראשונה זה לא הזוגיות הראשונה שלך וזה לא קשור לגיל, אהבה ראשונה יכולה לקרות בכל גיל. הפסקת להרגיש, הפסקת לאהוב, הפסקת להאמין בזה..
זה שהיית פעם אובססיבי למשהי לא אומר שזו הייתה אהבה, אבל אומר שהרגשת משהו, שרצית ,שהאמנת. גם אני ואתה זה כנראה לא אהבה. אהבה אמיתית זו אהבה נקייה וטהורה, בלי משחקים ובלי אגו, בלי להחסיר ובלי להתבייש, בלי אובססיה ובלי אדישות. זה חברות, כבוד, תקשורת ואמון. המשפטים שלך שחוזרים על עצמם "פה זה לא ויוה" רק גורמים לי להבין שאני עם הבן אדם הלא נכון לי. איך אפשר לחיות עם אדם שלא זורם איתי באותו הזרם? שלא נמצא איתי בכל החלומות שלי? שלא מנשק אותי ותמיד ביד עם תרוץ ישן? שלא מדבר איתי כשהכל מתפרק? שלא נותן לי יד כשאנשים ליד? שכל הזמן צועק ומתלהם בלי לחשוב על ההשכלות? שלא נהנה מהזמן איתי?
גם הבן אדם הכי קר כשהוא אוהב משהי ,לידה הוא פשוט נמס. "אנחנו 8 שנים יחד", בגלל זה כבר לא צריך את האהבה? מי קבע את החוק הזה? אולי מה שמחזיק אותי איתך זה שאתה נשאר! אל תשתמש בפחדים שלי, אל תנצל את החולשות שלי. מה זה שווה שאתה נשאר כשאתה זורק זין? פעם התאהבתי במישהו ששבר לי את הלב, אבל נשמנו את אותו אוויר. הרגשתי חיה, התגעגעתי, התלהבתי, התרגשתי מכל נשימה. אני לא חושבת שזה נכון, אני לא רוצה שתפגע בי בתמורה לזה שתאהב אותי, אבל אני גם לא רוצה לחיות עם מישהו שלא חולם איתי אותו דבר, שלא מסכים איתי על שום דבר, ולהרגיש כמו רובוט או סתם אדם מת.