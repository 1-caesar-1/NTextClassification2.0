בס"ד
ספויילר;
זו, לא תמונת אילוסטרציה של האונס המחריד שהתרחש אתמול באילת.
אבל, נכון שזו היתה יכולה להיות?
הפער המאד קטן הזה,
בין איך נראית תמונת אילוסטרציה של אונס,
לבין איך נראית פרסומת לכאורה לגיטימית של חברת אופנה, מספר את הסיפור כולו.
ככה נראית תרבות אונס.
והיא צריכה להופיע לנגד עיניינו.
ולזעזע.
דווקא היום.
כדי שמחר, כשנשכח ונראה את התמונה הזו מרוחה על בניין באמצע נתיבי איילון,
נתנגד להחפצה המשוגעת הזו,
ונפסיק להתייחס אליה כאל "שחרור האישה" ו"ליברליזם".
מכיוון אחר,
הכותרות בעיתונים כולם- מתייחסות פעם אחר פעם בכל מקרה כמעט
אך ורק- לנאנסת/לנפגע/ת, לנרצח/ת.
אמנם באופן אמפתי- אבל רק לנפגעים.
גם רשויות המדינה, וח"כים שונים קראו להקים באופן מיידי חדר אקוטי
שחסר כ"כ בבי"ח יוספטל באילת, ובבי"ח שונים ברחבי הארץ.
** חדר אקוטי משמש למתן מענה ראשוני וקידום החקירה במקרים של פגיעה מינית.
וזה מרתיח אותי!
כי כל כך בולטת בהיעדרה; התייחסות לפוגעים.
לא גינוי- זה נעשה, נאמר, ונמרח בכל אתר.
התייחסות אמיתית של חשבון נפש (ע"ע ר"ח אלול),
למה לעזאזל החברה ה"לכאורה נאורה" שלנו,
מגיעה להתרחשויות כאלה פעם אחר פעם ?
כאילו, מעשי האונס המצמררים האלו יצומצמו אם יהיו יותר חדרים אקוטיים בארץ.
(כמות השירותים הציבוריים בארץ לנפגעי עבירה בכלל, ולנפגעי תקיפה מינית בפרט הם מעליבים, עד לא קיימים, ורשימות ההמתנה בחלק מהמרכזים הרב תחומיים לטיפול בנפגעים עומדות על המתנה של שנתיים).
העיסוק רק בנפגעים לאחר מעשי זוועה כאלו, 
משמר ומתחזק את ההתעלמות בשיח החברתי מהטיפול במקרבנים.
השיח החסר כל כך הוא על הפוגעים.
יותר נכון- על המחפצנים.
ולא,
לא שיח של נאצה החל ב;
"לזרוק אותם שירקבו בכלא"
"סירוס כימי היום"
וכלה ב:
"אני מתבייש היום להיות גבר".
חסר שיח אמיתי על החיברות לגבריות בארץ שמביא להחפצה.
שיח שמבקש לקחת אחריות- ולמצוא פתרונות.
(ולא, איזוק אלקטורני זה לא פתרון- זה התמודדות מניעתית שלאחר מעשה).
אנחנו חברה שמאד מאד חוששת לקחת אחריות על החלקים התוקפניים שלה. 
נדמה לי שכחברה ששבויה כבר 70 שנה בהבניות של פוסט טראומה, 
אנחנו מאד נזהרים מלהיות מזוהים כמקרבנים.
הפיצול הזה להבנתי, מסמא את עיניינו מלקחת אחריות חברתית אמיתית
על שלל התופעות של פוגענות שצצות בחברה הישראלית פעם אחר פעם.
לכן, חשוב לי דווקא היום- לקדם שיח כזה, להעלות גם אותו לראש הכותרות.
לשאול, מה מביא אותנו כחברה - ככ מתקדמת מבחינה טכנולוגית, רפואית, כלכלית- 
שפתרה ככ הרבה מהמצוקות הגשמיות האנושיות, 
להמשיך ולהוציא מקרבה פעם אחר פעם פוגעים כאלו.
(ובל נשכח שזה מתייחס גם לאירועי האלימות של הגננות מלפני יומיים).
הפרסומת של דולצ'ה וגבאנה בראש הפוסט היא דוגמא אחת.
אבל,
ההחפצה הזו הרבה יותר רחבה.
היא מסתתרת ביחס שלנו למיניות כזירה של החפצת האחר.
אבל ממש לא רק שם,
לצמצם את ההחפצה הזו, את התוקפנות הזו לזירה מינית זו זריית חול בעיניים.
עוד מאותה טרמינולוגיה מוכרת כל כך של "יורים ובוכים".
התמצית של ההחפצה והתוקפנות האלו, נמצאת כמעט בכל זירה אפשרית:
זה השיח שהגבריות הישראלית מקדמת.
ביחס שלנו לכלכלה, עושר, קריירה- כזירה של החפצת עצמי, והאחר.
גם היחס שלנו לסביבה, לכדור שאנחנו חיים עליו, למשאבי הטבע, לשכנים שלנו, 
ולבעלי החיים שמסביבנו- הינו רובו ככולו יחס כאל שימוש בחפצים או מטבעות העוברים לסוחר.
"לעשות כסף", "לעשות אותה".
הדרך שהחברה הישראלית מתווה באלפי ניואנסים קטנטנים כגדולים היא-
התייחס לעולם כזירה לניצול צרכיך.
גם כשזה לא נאמר באופן מפורש שחור על גבי לבן.
זה נאמר בצורה סובטילית באמצעות פרסומות, אידיאל היופי והעושר,
אידיאל המקצוע, הצרכנות- ומה לא?
אחינו הנהג, אחינו הנהג- סע מהר.
אם תסע לאט, יעשו ממך סלט.
אל תצא פראייר,
לא קפצת עליה היום- חלפו שעתיים ונשארת מאחור.
***
החשיבה שאני מציע היא לא להפוך את המקרבנים לקורבנות בעצמם,
אלא להתחיל לבנות פה חברה שמתייחסת למגדר הגברי הזנוח, האלום, המנותק רגשית.
אין לנו מילה ל"פמיניזם של גברים".
זה מתחיל ונגמר שם.
צריך להתחיל לחשוב גברים.
גבריות שנמצאת במשבר היא גבריות שפוגעת,
בעצמה, ובאחרים.
שלל פוסטים שלי בנושא התפרסמו לאחרונה- ומציעים כיוונים יצירתיים,
החל ברמה של מערכת החינוך, המשך ברמה של עולם הטיפול, וכלה ברמת הפרט.
כדי שהדברים ישתנו- אנחנו צריכים להתייחס אליהם מהיסוד.