#956 גם אתכם מלווה אותה תחושה של בלבול?.
האם גם אתם מפחדים לטבוע בתוך המערכת המבלבלת הזאת?
כך אני מרגישה  כל יום ויום באולפנה. מתסכל, לא?
לא. זה לא קושי חברתי (לרוב) , וגם לרוב לא קושי בהבנת החומר.
אני פשוט לא מצליחה להבין מה אני עושה פה, איך הכל פה עובד ומה בעצם המטרה של כל זה.
פשוט נמאס לי מזה.. אני בעיקר מנסה להתרחק כמה שאפשר מזה.. כי כשאני שומרת על ריחוק אז זה פחות כואב.
כי אני לא יכולה לסבול את זה. את המרדף הזה אחרי ציון שאין לי בכלל מושג מה לעזאזל הוא אומר ולמה למען השם אני צריכה אותו!
אין לי כוח! אין לי כוח להרגיש כישלון כי קיבלתי 40 במבחן, להרגיש עצלנית כי במקום ללמוד למבחן אני מציירת, להרגיש טיפשה כי אני לא מצליחה להבין את הנוסחה. להרגיש פחות טובה כי אני 3 יח"ל מתמטיקה. להרגיש פחות אינטליגנטית כי החומר בהיסטוריה לא מעניין אותי.
אני לא בן אדם טיפש, באמת. אני גם בכלל לא חסרת כישרונות.
אני מתעניינת בגילויים מדעיים, אני אוהבת להכיר תרבויות חדשות, אני מציירת לא רע בכלל וגם לרקוד ולכתוב אני עושה די בהצלחה, אני בן אדם ששומר על שמחה ואהבה לאחר, אני מרימה לכלוכים בתחנת רכבת, אני גם אוהבת לשיר ולטייל, יש לי ידע כללי די רחב, יודעת לנהל שיח עם אנשים, ואני בן אדם טוב.
אז למה? למה אני מרגישה כישלון בתוך המערכת?
ואולי, זה כי חסרה לי יכולת אחת.. להפוך את הידע לציון נחשק. לפעמים זה מצליח ולפעמים גם לא.
ולעשות עבודות באמת שאני אוהבת, כשזה נוגע לנושא שאני מבינה או אוהבת.. אבל אני לא אצליח לכתוב עבודה על נושא שלא נוגע לי בכלל, ובאמת שאני לא משקרת, אני פשוט לא מסוגלת.
בבקשה, השוואת ציונים בין תלמידים רק תגרום לי להרגיש יותר גרוע, לשבת על כיסא כ כ הרבה זמן זה פשוט לא בשבילי. לזכור כ כ הרבה תאריכים ואירועים זה אפשרי בשבילי אבל לא בדרכים שאתם מלמדים.
אני לא אומרת שלא צריך להיות קשה, אבל למידה זה משהו שאמור להיות מהנה. ואם הקושי כבר הפך לסבל כנראה שמשהו כאן לא בסדר. 
הכי קשה שמצפים ממני להצליח, ואני יודעת שזה אבוד מראש אבל פשוט לא תצליחו להבין.. ואני פשוט לא מסוגלת לעמוד בכל הציפיות של המורות, אני פשוט לא יכולה!
אני באמת רוצה ללמוד!אבל לא ככה..
ואם הייתי יכולה להמציא בי"ס שמלמד את מה שנמצא אצלי, באישיות שלי. וואו. הכל היה נראה אחרת…
וכן, אולי גם אני טועה, ובכל זאת התפיסה שלי שגויה.
אבל תחושת החוסר אונים בתוך המערכת נשארה אצלי בלב. 
אפילו שכבר עברו כמה שנים מאז סיום יב' ובמערכת אני כבר מזמן לא נמצאת.