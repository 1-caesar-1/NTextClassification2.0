#14492 היי, אז שלחתי לכאן וידוי לא מזמן על הפחד שלי ממחלת מין אחרי ששכבתי עם מישהו בלי קונדום שעדיין לא הועלה נכון לעכשיו, אבל החלטתי לעדכן. 
יש לי הרפס וגינלי. יעני הרפס בכוס. ואני בוכה כל היום, כי לקחו לי את השליטה על הגוף שלי. אני בנאדם מיני בטירוף - באמת! - ואני אוהבת מין מזדמן, סיפוק מהיר, גבר אחד או שניים וגם נשים ואני פשוט רוצה למות ולהיוולד מחדש כרגע, נקייה מזה. 
לקח ממני את המושכות המניאק ההוא, ולקח אחריות על הבריאות שלי ועכשיו אני סובלת. אני נהנית מאורח החיים שלי, ומעולם לא ניסיתי לראות את העתיד שלי בלי זה, ועכשיו אין לי ברירה. כי גם כשאני לא אהיה בהתפרצות אקטיבית יש סיכוי (גם אם מינורי) להדבקה, ואי אפשר לדעת עדיין אם יש לי נוגדנים כי זה מוקדם מדי, והתחלתי לקחת טיפול ויראלי אבל אין לי מושג עד כמה יעזור. 
אני מעולם לא אהיה הבן אדם שמכניס אנשים לחרא הזה, אז כנראה ולא תהיה לי ברירה אלא לשתף את הפרטנרים/יות שלי בעתיד בזה. וההחלטה אם לשכב איתי תהיה בידיים שלהם. ולי לא תהיה ברירה אלא להתעמת עם זה בכל פעם שאני אהיה חרמנית, בכל פעם שיתחילו איתי, בכל פעם שאצא לרחוב וארגיש סקסית. 
איך מחשבים מסלול מחדש כשאני ממש לא מעוניינת בזה? 
לא מדברים על זה בחינוך הדתי, איתי לא דיברו על זה, אבל טעות אחת, הפעם הראשונה שלי בלי קונדום הדביקה לי את החותמת הזאת. 
אז בבקשה, בנות, בנים וכל השאר - שימו קונדום