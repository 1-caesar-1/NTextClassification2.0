#2461 הייתי פעם בהחייאה של שעתיים בשבת בתוך בית כנסת. המטופל התמוטט פתאום וכל המתפללים יצאו מחוץ לאולם והתפללו עליו (לפני שהגענו). אחרי שעתיים של החייאה הפראמדיק קבע מוות. אני הייתי באמצע להנשים ואז הוא אמר לי שאני יכולה להפסיק. רוצה לציין שבמהלך כל ההחייאה העיניים שלו היו פתוחות. בכל הזמן שהנשמתי אותו, הסתכלתי לו בעיניים, אין לי מושג למה. ואז כשהפסקתי והוצאתי את האמבו והורדתי את המדבקות וכו... אין לי מושג למה, באמת שאני לא יודעת, אבל סגרתי לו בעדינות את העיניים. כאילו הרגשתי שזה יכבד אותו. שאם הוא נפטר אז זה יהיה מכבד יותר אם אסגור לו את העיניים לתמיד. ואז העיניים שלו פשוט נפתחו. וזה הבהיל אותי קצת, לא אשקר. אבל סגרתי אותם שוב. ואז כיסו אותו בטלית שלו וראיתי שהידיים שלו מחוץ לטלית. אז הכנסתי לו את הידיים פנימה, ואז אחרי כמה שניות הם פשוט יצאו חזרה החוצה. ושאלתי למה זה קרה ואמרו לי שזה משהו כמו רפלקס כזה או משהו עם הטונוס שרירים, אני כבר לא זוכרת זה היה לפני שנתיים שלוש. זה לא מקרה שאני חושבת עליו ולא לקחתי אותו קשה, אבל אם אני נזכרת במקרה הזה, הדבר הראשון שעולה לי לראש זה העיניים הכחולות שלו.