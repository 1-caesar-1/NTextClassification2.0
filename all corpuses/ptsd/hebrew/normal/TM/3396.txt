#871 אני בת 33, גרה לבד.
אני מאד אוהבת להיות לבד. לא מפריע לי.
יש לי עבודה תובענית שהיא כמעט כל עולמי.
אין לי חיי חברה יותר מידי, וזה גם לא חסר לי. אני לא מתעניינת בחברות. לא מתוך רוע, אלא כי אני עסוקה. לא חסרה לי חברת אנשים. אם כבר מגיעה למפגש חברתי, אני ממש לא סובלת, אבל אני לא נהנית מזה ובטח שלא מחפשת את זה. 
אני לא מתעניינת בחברות, מרגישה שכבר אין לי נושאי שיחה משותפים איתן. פשוט לא מעניין אותי.
אין לי שום כמיהה לזוגיות. לגור עם מישהו, להתעורר עם מישהו, לחזור הביתה אחרי יום ארוך ושיש שם מישהו.. לא מעוניינת. ממש לא. ההיפך הוא הנכון. 
לא מתגעגעת למשפחה, יכולה לא לראות אותם הרבה זמן. אוהבת אותם כמובן, אבל לא מרגישה צורך לבקר אותם או לדבר איתם.
כמעט כל דבר שהוא לא עבודה או כושר מרגיש לי כמו בזבוז זמן.
אני לא כמהה ל"אהבה" רומנטית. אני לא כמהה לסקס. 
אני לא כמהה לקשר אנושי כמעט. אני יכולה לקיים קשרים, אני עובדת בתפקיד שהוא כולו אנשים. 
אבל מה שנוגע לחיים הפרטיים- שאינו מתקשר ישירות להתפרנסות- אני לא מרגישה שיש לי רגשות כנים ואמיתיים להשקיע שם. 
אני תוהה, באמת בלי ציניות,
משהו לא בסדר?
