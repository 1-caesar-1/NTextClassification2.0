#7581 תצפיתנית לשעבר.
השבוע העלו בעמוד של צה״ל סרטון תדמית על התצפיתניות.
לכאורה הסרטון מציג את התפקיד בצורה מאוד חיובית וכיפית והכל נראה מושלם.
אז בוא נגיד שהסרטון רחוק שנות אור מהמציאות.
קודם כל, ממש לא כל הבסיסים או המוצבים נראים ככה. אצלנו רוב הבנות היו מלכלכות את הפלוגה ולא ממש היה אכפת להן לנקות אחריהן וככה נוצרים מצבים שהסביבה מגעילה ומטופנת ולאף אחת לא אכפת. 
עכשיו תכלס על התפקיד. התפקיד הזה הוא אחד התפקידים הכי שוחקים שיש. אני באמת מקווה שלבנות בסרטון מעניין בגזרה שלהן, 
אבל בגזרה שלי למשל ישבנו כל היום בוהות בכלום בערך, כי אין מה לעשות, לא כל הגזרות כאלה מעניינות ופח״עיות. 
הסגל הרבה פעמים לא מתחשב ולהרבה מפקדות וקצינות לא אכפת מהחיילות, מהבריאות שלהן, ממצבן הנפשי ומהבקשות האישיות שלהן. כמובן שיש גם כאלה שאכפת להן אבל לרוב הן מיעוט.
העובדה הזאת לרוב גורמת למצב הנפשי של הבנות להתדרדר עוד יותר שהן מרגישות שאין עם מי לדבר ואין למי לפנות.
אני אישית ראיתי הרבה בנות שהמצב הנפשי שלהן בעקבות התפקיד והאווירה במוצב היה על הפנים, הרבה פונות לקבן או מנסות לצאת מהתפקיד. ההרגשה הייתה שחצי מהבנות אם לא יותר בדיכאון.
נוסף על כך אחת החברות הקרובות שלי אפילו הגיעה למצב אובדני בגלל התפקיד והעובדה שלמפקדות לא היה אכפת ממנה.
בקיצור זה מאוד מרתיח שמנסים לצייר תמונה ורודה לתפקיד ואף אחד לא מדבר על מה שקורה באמת או מנסה לתקן.
אני יודעת שזה לא המצב בכל החמלים ובטוחה שיש מקומות עם אווירה טובה ושבנות באמת נהנות מהתפקיד, ואני שמחה בשבילן, אבל חשוב לא להזניח את המקומות שבהם רע.
לסיכום אני חושבת שצריך שינוי משמעותי והוא צריך להגיע מלמעלה. ולא, לשפר את המגורים זה לא מה שישפר לבנות את המצב הנפשי (זה ׳הפתרון׳ כדי להגיד שעושים משהו). צריך שינוי גדול יותר. בין אם להגדיל את התקנים, או להכשיר מפקדות כך שבאמת ידאגו לחיילות ולא רק לעצמן, והדבר החשוב מכל- גיבוש והוואי, זה באמת אחד הדברים הכי משפרים מצב רוח ואני יכולה להגיד שכמה שלא ניסינו והתחננו לימי כיף שאפילו הצענו לארגן בעצמנו לא היה מזה כמעט בכלל לצערי.
מקווה בשביל התצפיתניות כיום ובעתיד שהמצב ישתפר, מחזקת אתכן מהאזרחות ותמיד איתכן בלב ❤️