#4368
אז מה אנחנו עושות חצי מהחיים? חושבות על שידוכים.לא בהגזמה, אבל אין ספק שבת ממוצעת מתעסקת בזה הרבה, אם לא בשבילה אז לפחות בשביל האחרות. האקסים שלה כתובים במחברת מול חברות מכל מקום אפשרי. והיא חושבת וחושבת.
אז את מתגברת על הפדיחה ומציעה מישהי לאקס האחרון. והוא אומר תודה רבה ושהוא תפוס ואת שמחה בשבילו.
ואחרי כמה שעות את חושבת: "הי!למה אני תמיד בצד המציע? גם איתו וגם עם הקודמים."
ואז את עונה לעצמך, "הוא פשוט לא מודע מספיק. כי אחרי שנפרדתם כבר היו לו בטח 3 הצעות חדשות ולא זמן יובש כמוך".
אז למה  לבנים יש יותר הצעות? 
חוץ מזה שבד"כ  מציעים להם קודם, אני חושבת שזה פשוט יותר -בנות משדכות יותר.
הן חושבות על ה2 בנים שהן מכירות ומנסות להתאים אותם ל200 בנות שהן מכירות. ואז נוצר פקק. המון הצעות ל2 בנים והמון בנות ממורמרות וחסרות הצעות.
אז מה אני מציעה?
בנים תחשבו יותר.  
מסובך לכם? תתאמצו. יכול להיות שלבנות זה יותר טבעי אבל כולנו בסירה הזאת.
היתה לכם אחלה אקסית?תשקיעו בה כמה דקות מחשבה כמו שהיא משקיעה עליכם. 
השכנה שלכם אולי היתה שמחה שתחשבו עליה כמי שהיא חושבת בשבילכם. לא מכירים אותה מספיק?תבררו.(הבנות כבר מזמן פתחו עליכם חמל)
ובבקשה, אל, פשוט אל תנוחו על זרי הדפנה של המון הצעות.
ותודה גדולה לכם אלה שכן חושבים!! זה הדבר הכי יפה ואנושי שאפשר לעשות.
האם אתם רוצים להניע שינוי ותעבירו את זה הלאה?