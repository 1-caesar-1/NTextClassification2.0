טריגר אני כועס ועל הזין שלי כולכם. 
אני לא מבין למה כולם מופתעים מהאונס באילת. הרי זה לא חדש, זה אותו הסיפור, זה אותו הסרט, זה אותם הגיבורים, זה אתם!! אתם ואתן הייתם שם בחדר הזה, אתם ואתן עודדתם את האנסים, חילקתם וחילקתן מספרים בכניסה ושמרתם על התור המסודר. אחרי שפרסתם כאן שטיח אדום ל"גיבורים מאיה נאפה" הילדים של כולנו שחזרו הביתה מהצורר היווני. אתם מופתעים שזה המסר שהתקבל? אמרנו לכם אז שאם זה מה שתעשו, זה מה שיקרה. אחרי שמשרד החוץ הישראלי הפעיל לחץ פוליטי לשחרר אותם ולהעלים חומרי חקירה. 
אחרי שפעם אחר פעם מערכת המשפט עושה צחוק מקורבנות אונס, אני באמת לא מבין למה אתם מופתעים שזה המסר שהתקבל בקרב האנסים? למה אתם מזועזעים כשההגנה היא: שהיא רצתה את זה? שהיא רצתה ש 30 גברים יאנסו אותה אחד אחרי השני. למה אתם מזועזעים? באיזה רשות אתם מזועזעים
אתם הרי עשיתם ועשיתם את זה. שנים שהגברים והנשים של המערכת הישראלית, מהפוליטית, והמשפטית, דרך החדשותית, הפאנלים הפוליטיים, ארגוני הנשים והדיון הצבורי ברשתות החברתית מאשימה את הנאנסת ומשחררת את האנסים. זה ברור שזה מה שיקרה וברור שזה רק יחמיר. 
אחרי שכבר שנים זועקים כאן שזה שבישראל סטטיסטיקה של אחת מתוך אחת. שאין אישה אחת במדינה הזאת מחרדית צנועה ועד תל אביבית פוליאמורית נודיסטית שהצליחה להגיע לגיל 30 בלי הטרדה מינית או תקיפה מינית אחת לפחות לא משנה מה סגנון החיים שלה. שאם את אישה בישראל זה עניין של 100% הצלחה. מתישהו, משהו יקרה לך וכמובן שזה באשמתך!!
אבל אנו נמשיך להגן על האנסים והתוקפים וה"עתיד שלהם" ועכשיו אחרי הזעזוע הראשוני אנו נראה את הפוסטים שמסבירים שהם בני טובים וכל החיים לפניהם, נראה את האמא שלהם בוכה בטלוויזיה ואומרת שהם היו קורבן ללחץ חברתי, שהיא ביקשה את זה כשפלירטטה עם אחד מהם בים או משהו כזה, נבחן כל אספקט בחיים שלה מגיל שלוש כדי לראות מאיפה זה הגיע ואז נשחרר אותם עם כמה חודשי עבודות שרות כי אי אפשר להרוס ל 30 אנשים את החיים בגלל "שרמוטה" אחת. 
ואז נחזור לחיים שלנו עם ביבי וגנץ והפיגועים והטרור האיראני והקורונה והמשבר הכלכלי. עד הפעם הבאה שזה יהיה 50 איש עם ילדה בת 14 ואז 15 מתבגרים עם ילדה בת 12 ואנו נמשיך באותה הדרך. כי ישראל היא מדינה שהאונס חוקי בה!! 
כן שלא תחשבו אחרת, אונס הוא חוקי בישראל!! כל מה שצריך זה להראות שהיא מבית הרוס, הורים גרושים, משפחה עניה, לבוש חשוף, עישנה ג'וינט, פלירטטה או רקדה בצורה פרובוקטיבית במועדון וזהו... מותר לך. 
למעשה האנס הוא הקורבן והיא האשמה בגלל שהיא גרמה לו. שלא תשלו את עצמכם לרגע בגלל מה שרשום בחוק. ישראל היא מדינה שבה האונס הוא חוקי!! מותר כאן!! זה החוק המקומי. זה התקדימים המשפטיים וזה המסר שאנו נותנים לכל צעירי וצעירות מגינת ישראל. אז תעשו לי טובה ותמחקו את הפרצוף המזועזע המזוייף שלכם מהפנים. 
זה כבר לא עובד על אף אחד. לפחות לא עלי שאני מגדל ילדה לעולם הזה של אחת מאחת. אז תסלחו לי שאני נגעל ממכם ולא מהאנסים. זה אתם אשמים. כל מי שפירגן או פירגנה לאייל גולן והפותמוביל, כל מי שהגן או הגנה על ה"נערים" מאיה נאפה, כל מי שדיבר או דיברה על איך שהקורבן ההיא התלבשה או התנהגה או ההיסטוריה המינית שלה. כולכם וכולכן הייתם שם בחדר באילת, מעודדים ומעודדות אותם, מוחאים ומוחאות להם כפיים, דוחפים ודוחפות אותם קדימה. וכולכם וכולכן אנסתם אותה. 
וגם את הבאה אחריה אנסתם ואנסתן ואת על עשרות המקרים היום יומיים שזה רק אנס אחד או שניים ואפילו לא מגיעים לתקשורת כי זה יום יומי וצריך לפחות 10-15 אנסים בשביל שזה יגיע לתקשורת. 
אתם ואתן שם בכל החדרים, בכל הסמטאות האפלות, חדרי המלון, הבארים החשוכים שם עם יד מרגיעה, מלטפת ובטוחה מרגיעים ומרגיעות את האנס המבוהל ואומרים לו זה בסדר, זה אשמתה, תראה איך היא לבושה, היא ידעה לאן היא באה, תהיה רגוע. תמשיך, אנחנו כאן להגן עליך. אתה הילד של כולנו.