#7099 גלולות. גלולות למניעת הריון, תרופה ממש בסיסית שצהל אמור לספק לחיילות שלו.
(ולכל מי שרוצה להגיד ׳צהל לא יממן לך את המין הלא מוגן שלך, לגברים לא נותנים קונדומים׳- 
א. לקונדומים לא צריך מרשם, וכשאני יכולה לגשת אך ורק לרופא צבאי, ראוי שאקבל מרשם שאני זקוקה לו ואממש אותו.
ב. גלולות זוהי תרופה לכל דבר- מתקנת חוסר איזון הורמונלי, מסדירה וסת ועוד המון דברים שהם לא ׳למין לא מוגן׳, אבל זה לא באמת העניין של אף אחד)
לא יודעת למה ולא אעמיד פנים שאני יודעת למה בצבא כולן באורח פלא בעלות אותה הפיזיולוגיה ומקבלות גלולות מסוג ׳יאז פלוס׳, אבל אני יכולה להניח. בסדר, זאת גלולה טובה להתחיל איתה, ואם הנוטלת מרוצה ממנה- מעולה! איזה כיף לך !
רגע רגע, ואם הגלולה הספציפית הזאת לא מתאימה לך? תוכלי לקבל אחרת? נכון להיום, כן, אבל בעוד חודשיים לא. ואפילו לא מוכנים להנפיק יותר משתי חפיסות, גם אם תקבלי מרשם לחצי שנה. 
אז מה נעשה כשהגלולות ייגמרו? 
א. נחזור ליאז פלוס, כי זאת הגלולה היחידה שצהל ייתן לך- לא משנה מה ההשלכות הגופניות שלה עלייך.
ב. נשלם מאות שקלים (שאין לנו, אחרי הכל אנחנו חיילות) כדי לקנות גלולות בדרך לא דרך ולהשיג מרשמים אצל רופאים פרטיים שגם הם, צדקתם, ייקחו המון כסף.
כמה כיף שאפילו תרופות אנחנו לא מקבלות.