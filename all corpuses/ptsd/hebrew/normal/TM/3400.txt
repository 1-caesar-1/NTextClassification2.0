#5492 אין לי מושג איך לחיות. בן הזוג שלי ב3.5 שנים האחרונות נפרד ממני בבום. הוא היה הראשון שלי בהכל, בחיים לא יצאתי לדייט לפניו, וגם אני שלו. עשינו ביחד הכל, טיילנו בכל אירופה, בישולים, חוויות מדהימות דברים שאני לא אשכח בחיים. הכל בחיים שלי קשור אליו, הכל עבר דרכו הכל אני מספרת לו. כל דבר שקורה לי כל דבר שאני עושה. היו לנו תקופות לא קלות בקשר ובחודשיים האחרונים היה אפילו יותר קשה והוא החליט שזהו, שהוא לא אוהב אותי כמו פעם ושמבחינתו אנחנו פחות מתאימים. הוא לא יכול לחכות שנריב ושוב הוא מרגיש חוסר ביטחון בקשר. כולם אומרים לי למה שתרצי להיות  מישהו כזה וגם הוא אמר לי בעצמו למה שתרצי שנחזור בידיעה שאני לא בטוח בקשר שלנו. 
אני רוצה להחזיר את הגלגל לאחור, לתקן, לשפר, לא יכול להיות שאנחנו נפרדים. הוא כיבד אותי כמו שאף בן אדם לא יכבד, אהב אותי באמת והיה מוכן לעשות בשבילי הכל. גם בתקופות הקשות קמתי בבוקר מאושרת בידיעה שאני כותבת לו בוקר טוב ומחכה לי הודעת בוקר טוב יפה, יפה שלי. כל הכינויים שלנו כל הדברים הטיפשיים אבל המסורתיים שעשינו ביחד כל המקומות שהיינו בהם . אני לא מצליחה לצאת מהבית בלי לבכות כי הכל קשור אליו, לא מצליחה לישון במיטה שלי כי זאת מיטה זוגית שקנינו ביחד בכוונה. איך אפשר להפסיק לאהוב אותי ובאותה נשימה לרצות לנסוע לאילת ממש עוד שבוע ולעשות שביל ישראל ולהגיד לי לפני חודשיים ביום הולדת שהוא לא מסוגל בלעדיי. אני פשוט מרוסקת ושבורה אני בוכה גם בעבודה וגם בבית אני לא יכולה לתפקד אני לא מצליחה לעכל שזה נגמר. דיברנו על זה שנהיה ביחד כל החיים. ממש לא מזמן עשינו שיחה של האם אנחנו מרגישים צורך לשכב / לצאת עם אחרים והבנו שלא. ופתאום זה קרה. אני לא יודעת איך להמשיך לחיות בלעדיו. יודעת שצריך לקחת בפרופורציות ושיש אסונות גדולים בחיים אבל מבחינתי חיים בלעדיו זה לא חיים. אני לא זוכרת מי ומה הייתי לפני. לפני שהייתי מאושרת איתו, לפני שהוא התחיל איתי ככ בביישנות ובחיים לא התחילו איתי. אמר לי שהוא יגיד לי כל יום שאני יפה עד שאני אאמין בזה. איך מתפקדים כשהוא כבר לא חלק? בבוקר בערב, הצחוקים שלנו, התחביבים המשותפים, האירועים שקבענו, כל החיים שתכננו. לא רואה את עצמי בלעדיו, פשוט לא. כל פעם שחברות שלי דיברו על אקסים רק שמחתי שיש לי אותו מישהו שתמיד יאהב ויכבד אותי ובן אדם מדהים לעומת הרבה גברים. אני לא מסוגלת לדמיין חיים בלעדיו. איך קמים בבוקר..