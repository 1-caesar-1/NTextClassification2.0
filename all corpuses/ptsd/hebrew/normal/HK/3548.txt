אדם גדול אמר לי פעם...

שלהיות קרבי זה
שבסה"כ אף אחד לא סופר יותר מדי את הלוחמים. 



 אין לך תור מיוחד בסופרמרקט, לא תקבל הנחה ברכישת מכונית למשל.כל הסיפורים על בנות הנמסות למראה כומתה אדומה יתגלו כשקריים, אם מישהי כבר תסכים לצאת איתך, היא קרוב לוודאי תזרוק אותך אחרי שבסרט הראשון אליו תלכו יחדיו, אתה תירדם כבר בפירסומות, ( כי מה לעשות, יום חמישי הוא לילה לבן, ועובדים על המסדר... ) ואם בכל זאת היא החליטה לתת לך צ`אנס נוסף, גם הוא ייאבד בגלל שבת בלת"ם, "סתם" כי איזה "אחמד" רוצה לצאת לת"א עם חגורה ( שלמרבה הצער היא לא חגורת כסף ).

אתה תתפוצץ מקנאה כשתשמע ג`ובניקים באוטובוס מתארים אפטר מטורף שחוו, כשאצלך בלקסיקון אפטר מתקשר לחצי שעה בקניון נחמיה ( במקרה הטוב , במקרה הרע - שווארמת ששון ובניו באיזה צומת ) עם מאזין ו2 שומרים על הטיולית.
כשכבר תיהיה בבית, ותצא עם החבר`ה ביום שישי, אף אחד לא יבין למה אתה שומע ב02:00 בלילה חדשות באוטו ( כי מה לעשות, לא כולם מבינים שאתה אמנם בבית, אבל חבר`ה מהיחידה בפנים, וצריך לדעת שהכל בסדר ולא קרה כלום ).
כשאני חושב על זה, הצ`ופר האמיתי שתקבל יהיה בדמות מילואים מפתים ( כי מה יותר טוב מאשר לברוח לרמאללה או ג`נין באמצע הסימסטר או יותר טוב.. תקופת המבחנים )

אבל מה ....
.
כשבגיל 30 תיתקע עם פנצ`ר ברכב באמצע שום-מקום, בחוץ יורד גשם זלעפות, אתה תרד להחליף גלגל כמו פנתר, כי מה זה כבר גשם?הרי המפק"צ כבר אמר: "נרטבים רק פעם אחת".כשהבוס יעלה לך את הסעיף בעבודה, אתה לא תחזור למשרד " מדוכא ועצבני" ותיבב לכולם שאתה רוצה להתפטר. כי למדת כבר פעם, מה זה לחרוק שיניים ולהמשיך הלאה.
כשתסתובב באמסטרדם עם בחורה, צ`ימידן ומזוודה ענקית ( שלה כמובן ) בחיפושים אחר מלון טוב, זול ופנוי, אתה גם תמצא אותו, כי אתה כבר יודע, שלכל מסלול יש גם סוף.
כי כשתשב כמה שנים אח"כ באיזה פאב, עם חבורת אנשים ( שבמבט ראשון לא נראה שיש איזה שהוא קשר ביניהם ) ותריצו צחוקים וזיכרונות שיהיו חקוקים בך יותר מכל חוויה אחרת שתעבור בחייך, אני מבטיח לך ( מניסיון ) שהג`ובניקים מסביבך יקנאו בך.
להיות קרבי ולוחם זה לחזור הביתה למיטה שלך ולהעריך אותה הרבה יותר מסתם ג`וב.
זה לראות את אמא שלך ואשכרה לחייך כי זה הדבר הכי יפה בעולם..
זה לתת ביס בשניצל של אמא ולהגיד כמה טוב להיות בבית.
זה להיות עם החברים בבסיס ולהריץ דחקות מטורפות אחרי 17 שעות ללא שינה ויותר ופשוט זה מה שעשה לך את היום הדאחקה בשלשות.זה לקבל את הקרמבו המסריח הזה בתור צ`ופר ולחלק אותו ל5 חברים וכולכם שמחים כאילו קיבלתם מליון דולר.
זה לחכות לרכבת או לאוטובוס אחרי אפטר של יום אחד ואז באה לך האישה המבוגרת ואומרת לך תודה רבה.

כי להיות לוחם זה קודם כל להיות בנאדם.
