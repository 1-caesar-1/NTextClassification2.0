#7531
אני לא יודע איך לשלב בין הדת לבין הנטייה המינית. יכול להיות שאני לא באמת מנסה, ויכול להיות שבתוך תוכי אני לא באמת מאמין שזה אפשרי. אשמח לשמוע מה היה התהליך שלכם. עם מי התייעצתם? רבנים? פסיכולוגים? איך הצלחתם להרגיש שלמים עם עצמכם? אני נכנס לאפליקציות היכרות וכאלה, אבל מרגיש שזה לשווא כי אני לא באמת מצליח להאמין בלב שלם שאני יכול להיות בזוגיות עם גבר, אז אני יוצא ונכנס, כי אני לא רוצה להשלות אף אחד, וגם לא רוצה לטעות. ימים רבים של מחשבות עוברות עליי, אפשר לומר כבר שנים, אבל בימים האחרונים זה מעסיק אותי הרבה יותר. נמצא בחוסר ודאות ובתחושה שאני שונה מאד מכל האנשים שמסביבי.