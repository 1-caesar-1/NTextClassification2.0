יש לי נטייה תוך ראשית שכזאת שאני מטה כמעט בלבד ביני לבין עצמי: אם יש מישהו קרוב אליי ולתפישתי הוא חווה סבל מתמשך, אני מתחיל לרצות שהוא יתאבד. זה לא חייב להיות בן אדם, זה קרה במוחי גם עם זנים אחרים של חיות מחמד ביתיות. כנראה שלראשונה זה קרה עם עצמי, המוח שלי רצה שהגוף שלי יפסיק לרצות כשהייתי נערי יותר והצטמררתי מהתאכזבויות כמו אהבה אובססיבית חד צדדית או חוסך שייכות. אחר כך זה קרה עם אמי, שגם אמרה לי בעצמה איך ואיפה היא רוצה לתלות את עצמה. הרגשתי נורא מסכן כשזה קרה, חזרתי ממשחק כדורגל תמים ביישוב הקטן והיא ישבה בחצר בוכה. אולי זה היה אחד הרגעים שהכריעו את האמפתיה הנורמטיבית שלי להתעמעם. עכשיו אני במקום אחר יותר, הרבה פחות הומניסטי, לפחות בחשיבה. אין לי הערכה רבה כלפי הסבל שלי, כשהוא בא. אני זוכר שאני חי כמו כל האנשים שאני מכיר בצורה מאוד מעוותת ורחוקה מהטבע ולכן טבעי שאשרה בסבל פסיכולוגי יותר מאשר אצליח ליהנות. מתוך דירה מפונקת בתל אביב אני מקנא בסתר באנשים שאני רואה בשלל תכניות ריאליטי ההישרדות באלסקה על שהסבל שלהם פיזי כל כך ומוחשי, אני לא חושב שאי פעם הייתי רעב. רק היום הגיע משלוח  מוגזם מהסופר המהיר, שעה אחרי שהנציגה התקשרה בקול מתנצל לבשר לי שאין את מיץ התפוזים שרציתי ואם זה בסדר שיגיע תפוזים שמוטי במקום.הוד מעלתי פינה מקום במקרר על ידי זריקת מוצרים טובים לאכילה, פעולה שפעם הייתה לי בעיה איתה והיום כבר לא. אם אתה הומניסט כמו שמלמדים בבית ספר, אתה צריך להרגיש אשם על כך שיש אנשים רעבים בעולם, אבל בשלב ההבנה הבא כבר ברור שחומר הוא חומר שיתפרק, יש יצורים בפחי האשפה ובמדמנות שיעכלו את שאריותיך, משהו גדול יותר אחר כך יטרוף אותם, ואתה תטרוף לבסוף שוב משהו שאכל משהו שאכל משהו. שהגיע במשלוח מהסופר.כבר שנה שאני בתקופה דיסוננס קוגניטיבית שכזאת, עצובה לי כל טכנולוגיה גלובלית ואני משתמש בכל טכנולוגיה גלובלית כדי להעמיק את עצבוני. ומפחד לרוב לצאת מהדירה, אותה אני חולק עם זוגתי שמפחדת לצאת הרבה יותר ממני.אנחנויחד 1512 ימים בערך ועם הזמן נהיו לנו פחות חברים כי היום חברים בעיקרם הם אלמנט שבועי מרענן להידבר איתו על טיסות לחו"ל, מה שכמובן לא עשינו. לא אהיה אהוד במיוחד אם אתוודה בעיניהם שמטוס בעיניי הוא המצאה נוראית.היא גם לא רוצה ילדים, שבגילנו מומלץ לדבר עליהם או לקראתם עם קבוצת השווים. בהתחלה חשבתי שזה ישתנה אבל לעולם שבו כל תינוק שנולד יישלט באופן טכנולוגי עד מותו הבנתי שבאמת לא כדאי. אני פשוט רואה אנשים בכל שלבי חייהם וזה נראה נורא. עכשיו מי שסובל הכי הרבה לדעתי זה אבא שלי. יש לו פצע ענק ופתוח על הקרחת כבר שנתיים והוא הפסיק לעבוד וכמובן לא מטפל בו. מסתגר ולא רואה אף אחד, ניתק קשר מהוריו ומאחיו. לדעתי הוא רוצה למות. מעט אנשים שיודעים על זה רוצים שאעזור לו ושאעשה משהו, הצעתי והוא לא רוצה כמובן. אביה הקואוצ'ר של חברתי התעקש שאזמין לו רופא עד הבית ובכך אוכיח את האכפתיות שלי בתור בן. שמה שהוא עושה זה בעצם קריאה לעזרה. ומכך הבנתי שאני לא באמת יודע לעזור, אני מוותר ממש מהר ובקלות. צופה מהצד. פעם הוא קרא ספר רוחני ואמר שאני מאופיין בדמות של המתבונן. אני באמת חושב שהוא רוצה למות ושהוא לא יודע איך ואם. הוא ציטט לי לא מזמן מישהו מאיזה סרט שאמר שהוא חי כי מלמדים אותך איך לחיות אבל לא איך למות. ואני מבין אותו, את אבי. ככה לפחות אני נוטה לחשוב. שאני מבין מה אנשים שסובלים חושבים בערך.כשחיה פצועה בטבע היא עושה מה שהוא עושה. את גרושתו הוא לא מחבב והילדים שלו כבר גדולים והשליש הקטנה שבהם בטח גם תעזוב את הקן בקרוב. והפצע הפתוח הענק וחוסר היכולת לקבל עזרה. ואני בכורו מסתכל בו דועך במרווחים של שבועיים או בהתאם להנחיות הממשלה, בעיקר מבין מזה כמה לא בא לי שהזרע שלי יהפוך לעוד סבל בשר נרקב ודם.