לגבי המענה הנפשי והכלכלי בצהל

אני יושב וכותב תשובות אלו אחרי שהגעתי לנקודת האל חזור שאני כבר מיואש ולא יודע מה לעשות. אני כבר לא יודע על מה להתלונן על זה שאין מענה נפשי או מענה כלכלי אמיתי בצבא היקר שלנו שמתגאה להיות צבא העם.

נתחיל בזה שאני ילד לאם חד הורית, שהמשפחה שלו אינה משפחה, אין לי שום קשר לאפחד, אבא שלי ברח עם כל הכסף והשאיר אותי ואתה בחובות מטורפים. אני מתחיל את חיי עם חובות שלא עשיתי מהומה כדי ליצור אותם.

אמא שלי חולת סרטן ועוד רגע כבר לא איתנו, חובות ענקיים יושבים על ראשה ומאיימים ליפול עלי.

כל המשפחה ברחה כדי שזה לא יפול עליהם, ורק אני נשארתי בין הפטיש לסדן מחכה שכל רגע יפול עלי הגרדום שיקטע את כנפיי לפני שהחיים יספיקו לעשות זאת לפניו.

מגיל צעיר כבר לא הייתה לי הזדמנות לממש את עצמי כאדם כי ויתרתי על בית הספר כדי לעבוד, וככה גם האחים שלי, להיות רעב, לחזור רעב, להסתכל על כולם ולדעת שלך בחיים לא יהיה, לדעת לא לבקש כי אין מי שיתן, ולעשות הכל כדי לא לצרוך כלום.

כל החיים שלי התנהלו בכך שאני מחשב כמה אני מוציא, אני לא בן אדם אלא נטל שכל קיומו זה להכניס כסף ולהוציא כמה שפחות.

הוצאה לפועל כבר פקדו אותנו כמה פעמים.

כשבגרתי והצלחתי להרוויח משכורת יפה ולתחזק את המעמד שלי בשיתוף של אמא שלי, הגיע הצבא.

שלוש שנים שבהם אני תורם ותורם ובתכלס מקבל רק תמורה נפשית, זה ביגר אותי וזאת חוויה מדהימה, אבל מנגד זה הרס אותי.

אני לא בנוי למסגרת כזאת, כל חיי עברתי ערים, ברחתי, הרסתי ואני רגיל לנשור מכל דבר.

את השירות הצבאי שלי שרדתי רק בעזרת מפקדים חדורי מוטיבציה ושליחות שהאמינו בי, ראו את האדם שמעבר שמחפש הזדמנות אמיתית לממש את עצמו - וככה באמת היה, בחרתי בתפקיד טובעני, את הבית שלי כמעט לא ראיתי והלכתי הכי רחוק שהייתי, הגעתי למקומות מדהימים עזרתי לאנשים ועשיתי דברים שמעטים לפני הצליחו, ולפני כן הייתי סתם ילד בעייתי חסר כל ערך שנלחם לחיות עוד יום.

אבל הצבא התחיל לשבור אותי, המערכת העמוסה, חוסר שעות השינה, העובדה שאני לא יכול לברוח וכל יום הוא כמו הקודם, מלא באתגרים אבל באותו מקום.

אני לא יכול לברוח וזה הוציא אותי מדעתי. אני רגיל לא להתמודד ועכשיו אני חייב. הקולות בפנים התחילו לאכול אותי והטירוף החל להתגנב, היו ימים שקמתי בבוקר ולא ידעתי למה לעזאזל אני קם. ואז המצב החמיר, אמא שלי הגיעה לאפס תפקוד, אני חייב לוותר על כל מה שעבדתי בשבילו ולחזור הביתה כל יום. לאחר מאמצים רבים שבהם הייתי חייב לוותר על התפקיד שלי הועברתי לבסיס יומיות, התחלתי לחזור הביתה ולהתמודד עם מה שמחכה לי שם, דרמות ומה לא, חובות ועניינים. אני מצד אחד עובד בצבא כדי להגיע לקצונה ולעשות הכי טוב שאני יכול ומצד שני חוזר הביתה לעבוד עד השעות הקטנות, מוצא את עצמי רץ בין עורכי דין, בנקים עבודה וצבא ברוטינה שלא נגמרת.

החיים שלי רקים, ואני פשוט לא מוצא סיבה למה אני כל כך מתעקשת על הדבר הזה שנקרא לחיות.

במקום שהצבא ימצא פתרון לחייל שרוצה לתרום מעבר הוא פשוט זורק אותו ואומר אוקי תיהיה כאן רוב יומך אבל הינה לך זמן קצר לטפל בבעיות שלך.

המשכורת הזאת היא בושה ובדיחה עבור רוב החיילים, שרבים מאיתנו באמת באים בגישה טובה ורצון.

כשאני מספר בחו'ל שבתכלס אני עושה את זה בחינם אנשים צוחקים לי בפנים.

אני לא יכול לספר מה עשיתי לצערי, אפילו לא כאן. אבל הלכתי רחוק ועשיתי דברים.

רק בעזרת מפקדים טובים, קיבלתי המון הטבות מהצבא שעזרו לי עד שנשברתי נפשית וביקשתי החלפת בסיס ליומיות. לא היה לי ברירה וזה הרג אותי ואותם ביחד.

כל כך הרבה אנשים האמינו בי והחזיקו אותי מלפרוש, כל כך רציתי מימוש עצמי שלא הגיע, פעם אחת משהו בשביל עצמי.

וחזרתי לאותה נקודת פתיחה כמו בבית ספר, להעביר כמה שעות ולרוץ להחזיק בית על הגב.

עכשיו הצבא מבקש ממני לבחור בין לעבור לבין קצונה, הבחירה הקשה ביותר בחיי ואני משתגע ממנה, אני לא יכול לוותר על ההקלות והתמיכה, אבל אני חייו לוותר על עצמי, ואני כבר לא יודע מה גרוע יותר.

ואין לי לאיפה לפנות בלי שזה ירשם איפשהו וידפוק אותי בעתיד.

הרבה מפקדים עשו דברים שאסור כדי לתמוך בי, המון אנשים טובים יש שם, רק צריך להיות אדם טוב. אבל למקום החדש שעברתי כבר באו עם דעות קדומות עלי ושמים לי רגליים, את האישורי עבודה שלי הוצאתי בדם, מפקד שטוען שהוא רוצה חייל שלא יצא מוקדם ויעבוד שם ומתעלם כליל מהצורך.. לא האמנתי שאעמוד מול דבר כזה.

שאני היחיד בבסיס יומיות שאשכרה אוכל וכולם סביבי קונים, זה אחד הרגעים היותר משפילים שהיו לי בחיי. אף אחד לא מבין למה אני אוכל את "האוכל הזה בכלל" ולהיות רעב עד שמגיעים לעבודה ושם לקבל אוכל. פשוט בקטע כזה. ואם אני יוצא כחלק ממשימה כל שהיא וכולם אוכלים אני צריך להעלם לכמה זמן. ותמיד להיות רעב עד השעות של הארוחות בבסיס כדי לא להוציא כסף מיותר.

ואז מתפלאים למה בצבא שלנו יש הרבה התאבדויות. המערכת הזאת הורגת, ההכרחה להיות באותו מקום ולעשות משהו שאתה לא אוהב ולהתמודד עם אנשים שאתה לא אוהב ואתה לא מקבל מזה שום דבר, ואני אישית עוד צריך לחזור למציאות אחרת לגמרי, החיים שלי כאילו מתנהלים בשני מימדים. השקיות השחורות נערמות ואני נראה כל כך מסכן שאנשים ממשיכים לעצור אותי ברחוב ולשאול אם אני הולך להתעלף.

 

וזה מצחיק כי כולם ממשיכים להגיד שאני חזק וכל הכבוד, זין שלי כל הכבוד אני פשוט לא אחד שמוותר זה לא באופי אבל בפנים אני מת ושבור ורק מקווה להידרס או משהו וככה זה לא יהיה באשמתי.

ויום הולדת, לשבת לבד ולהעביר את הזמן, אנשים שואלים למה אני לא יוצא עם אפחד בטח אין לי חברים, לא פשוט בעיקר אין לי את היכולת לאפשר לעצמי את זה.

אני תקוע בשני כלאים - אחד צבאי ואחד אזרחי, אני לא יכול להתקדם וזה הורג אותי נפשית, אני בזבוז אדיר.  מאדם שכולם ציפו שיגיע הכי רחוק שאפשר לתחתית הסקאלה החברתית. חיים יפים. ואז מתפלאים בבסיס החדש למה אני תמיד ממורמר ועייף. לפני שאתם שופטים אדם לפעמים עדיף לתחקר את הסיפור שלו.

וזה רק על קצה המזלג, בכלל לא נכנסתי לסיפורים היותר גרועים כי אין לי כוח. אני גם ככה חסר מוטיבציה למחר.