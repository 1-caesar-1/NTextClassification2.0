למה התינוק שלי לא ישן בלילה?
הורים יקרים, ישנן סיבות רבות יש לכך שהקטנטנים לא ישנים טוב בלילה:
1. מחסור בהורמון השינה (עד אזור גיל 5 חודשים)
2. סדר יום שאינו תואם לצרכיהם
3. שינה מועטה/חוסר בשינה במהלך היום
4. קפיצות גדילה
5. צמיחת שיניים
6. מחלות
7. חרדת נטישה
8. שינויים משמעותיים
9. הרגלי שינה שהתקבעו
10. לא יודעים להירדם בצורה עצמאית
כפי שראיתם, מדובר בלא מעט סיבות 😬
אז נכון, עם הסיבות הפיזיות לא ניתן לעשות יותר מדי. הן אינן תלויות בנו או במה שנעשה.
בתקופות של רכישת יכולות חדשות, שינויים בחיים, מחלות, שיניים – אנחנו נדרשים לגלות סבלנות רבה, תמיכה והכלה פיזית ורגשית. לגלות יותר גמישות ולאפשר קצת יותר ממה שאנחנו מאפשרים בדרך כלל, כמו הירדמות על הידיים, הירדמות עם מגע, הירדמות בנוכחותנו.
חשוב לזכור שאלו הן תקופות זמניות וכך גם העזרה הנוספת שאתם מציעים. ברגע שהילדים חשים בטוב או נראה כי מסתגלים לשינויים, מומלץ לחזור למצב הקודם ולא לקבע הרגלים חדשים/ישנים שאינכם מעוניינים בהם, כאלו שגורמים לתחושת תסכול, ייאוש וחוסר שינה של כולכם.
ומה לגבי הסיבות הנוספות?
אלו בהחלט תלויות בנו! 🙏
כשכל הרדמה במהלך היום מלווה בבכי ובקושי רב, סביר מאוד שסדר היום לא מותאם לילדים ואינו מספק את צרכיהם בצורה המיטבית. רצוי לבחון את סדר היום הקיים ולראות אילו שינויים כדאי לערוך בו כמו למשל הקדמת השכבות, הקדמת ארוחות, פעילות מספקת, זמן איכות משותף ועוד.
במצבים בהם לא ישנים טוב במהלך היום, הגיוני לחלוטין שהשינה בלילה תושפע מכך.
שינה מעודדת שינה והכרחי להקפיד על שינה מספקת במהלך היום.
כך למשל, לילדים שאינם נמצאים במסגרת, רצוי שלפחות שינה אחת (עדיפות לשנת הצהריים) מסך שנות היום שלהם תהיה בבית, בסביבה הטבעית והנוחה ביותר עבורם.
קטנים שלא יודעים להירדם בצורה עצמאית, יתעוררו יותר במהלך הלילה, מתוך ציפייה לקבל שוב ושוב את אותו האמצעי שבו הם נעזרו בתחילת הלילה על מנת להירדם.
חשוב להבין, שבמידה ואכן יש אמצעים כאלה הם זקוקים להם וימשיכו להזדקק להם באופן קבוע לצורך הירדמות או בכדי לחזור לישון וכל ניסיון למנוע את האמצעים הללו או למצוא להם תחליפים, ייתקל בהתנגדות רצינית מצדם!
הירדמות עצמאית זו מתנה שמוענקת לילדים על מנת שיתפנו לצורך גדילה והתפתחות, שמתרחשות לא מעט בזמן השינה.
זה בשום פנים ואופן לא אומר שאתם צריכים לתת להם לבכות לבדם, עד שיירדמו – זו ממש לא הכוונה ולא הדרך!
אתם תמיד שם עבורם, בהתחלה פיזית ובסופו של דבר הם יירדמו לבד, כי הם כבר יודעים ובטוחים שאתם שם במידת הצורך, גם אם הם לא רואים אתכם ❣️
אם גם אתם מעוניינים להעניק לילדיכם ולעצמכם את המתנה הזו, פשוט עשו זאת! תוכלו לבחור אם לעשות זאת לבדכם או בליווי מלא ומקצועי 😍