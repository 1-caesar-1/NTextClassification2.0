אני רוצה אותך.
ככה פשוט, בלי משחקים, בלי הצגות, בלי כותרות מפוצצות.
אני רוצה אותך לצידי בכל יום שעובר, לא לפספס איתך שום רגע, לאסוף עוד ועוד זיכרונות שיישארו שלנו לתמיד.
אני רוצה שלא תפסיקי לחייך אפילו לא לשנייה, לעשות אותך מאושרת, להציף את הנשמה שלך בשמחה שלא נגמרת.
אני רוצה להעביר איתך כל ערב, לפתוח לנו בקבוק יין, קצת חטיפים לנשנוש ולתת למילים לצאת ישר מתוך הלב, לשמוע את כל מה שעבר עלייך באותו יום, לשמוע על כל חלום ושאיפה שאת רוצה להגשים.
אני רוצה לחבק אותך בכל לילה, לחמם אותך ואת הלב שלך, לשמור אותך אליי הכי קרוב שאפשר, לתת לך את התחושה שאת נמצאת במקום הכי בטוח שקיים עלי אדמות.
אני רוצה להירדם כמה דקות אחרייך ולהתעורר בבוקר קצת לפנייך ורק להביט בך, להגיד תודה לאל על המתנה הכי גדולה שיכולתי לבקש.
אני אוהב אותך, אני רוצה אותך איתי לתמיד, רוצה להעביר איתך את כל החיים