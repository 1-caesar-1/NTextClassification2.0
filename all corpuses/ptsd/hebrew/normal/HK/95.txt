#7520
מדהים אותי שרבנים מתקטננים איתי על איסור משכב זכר. אף אחד לא ידבר איתי על איסור ניאוף ועל "לא תחמוד בן-זוג רעך". יש לי קראשים עזים על בחורים שיכולים להגיע לרמה חולנית. אני מתחיל עם בעלי סמכות עליי. אני מסתכל בפרופילים בפייסבוק של אנשים שהתחלתי איתם וסירבו לי. אני מתעב את בני הזוג שלהם שכביכול לקחו ממני את אהבות חיי. אני מדמיין את עצמי מגיח מתוך הקהל ברגע החופה, מביט בשניהם את שפתיהם מתקרבות לנשיקה בזמן שהמצלמה קולטת אותי ביניהם, מבועת ומתוסכל. אני מדמיין את הקראש עוזב את האידיוט שהסיח את דעתו ועובר אליי. אני זוכה בו וטוב לנו ביחד.
לא. אני יודע שזה לא מוסרי. אני יודע גם שזוגיות פתוחה היא לא פוליאמוריה- היא לא מאפשרת לי להיכנס לליבו של מישהו למרות ששכבתי איתו. אני יודע שזה חולני ופגום. אני יודע שלא מעט קרדיט בעניין ניתן לעובדה שכל המיניות שלי נלמדת בתנאי שטח, ביני לבין עצמי. במקום שרבנים יפסלו את כל מערכות היחסים האלו, מוטב שיתוו בדיעבד איך להתנהג במצבים כאלו. 
הומואים דתיים קיימים. הם אוהבים, נבגדים ומביאים ילדים. תתעלמו? לא תקבלו את הילדים לבית הספר למרות שאת הבן של הגרושה החד-הורית החילונית קיבלתם במסגרת איזורי רישום? אז בבקשה, בוא ננסח קוד אתי להומואים דתיים.