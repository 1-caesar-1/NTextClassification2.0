מה זה רופא כאב?
סובלים מכאב ולא יודעים מה תפקידו של רופא כאב? במאמר זה יסקור דר' רטמנסקי את הרקע של מקצוע רפואת הכאב, סוגי הכאבים בהם מטפל רופא כאב מומחה וכן ההתמחות הרב-תחומית של דוקטור רטמנסקי.

מה זה רופא כאב ובמה הוא מתמחה?  

רופא כאב הוא רופא שלאחר שהשלים 14 שנות לימודי רופאה והתמחויות:

– לימודי הרפואה בני 7 שנים.

– התמחות נוספת בת 5 שנים, לרוב במקצועות הרלוונטיים למקצוע – הרדמה, שיקום, נוירולוגיה, אורתופדיה ועוד

– התמחות של שנתיים ברפואת כאב. 

במהלך ההתמחות ברפואת הכאב, הרופא רוכש את המיומנות הספציפית בביצוע טיפולים המיועדים לשיכוך כאב כרוני ואקוטי.

ההתמחות כוללת רכישת ידע בהבנת מצבי הכאב השונים: 

– אנטומיה

– פיזיולוגיה ומנגנוני הכאב

– הערכה כוללנית של החולה הסובל מכאב (כולל הצד הנפשי, התעסוקתי והמשפחתי).

– שימוש במכשור ובדיקות עזר להערכת כאב

– הגישות השונות לטיפול בכאב

– פרמקולוגיה הקשורה לשיכוך כאב

– טכניקות פולשניות וטכניקות פיזיקליות לטיפול בכאב ועוד.



התמחות רב-תחומית הוליסטית

על מנת להעניק לסובלים מכאב כרוני או אקוטי טיפול מתאים, נדרש רופא כאב מומחה להתמחות במגוון תחומים ולהתחשב גם במשתנים שאינם קשורים לכאב עצמו אך קשורים לחייו של המטופל – מקום עבודתו, משפחתו וצרכיו האישיים.

דר' רטמנסקי, רופא כאב מומחה העוסק ברפואה מזה 20 שנה מאז סיום לימודי הרפואה בטכניון, התמחה ברפואת שיקום נוירולוגי ואורתופדי בבית החולים לוינשטיין בנוסף להתמחותו ברפואת כאב בתל השומר.

בנוסף להכשרתו כרופא כאב מומחה, דר רטמנסקי עסק ברפואה סינית לפני ובמקביל ללימודי הרפואה הקונבנציונלית והוא משמש בצוות ההוראה הבכיר של דיקור יבש ורפואת שרירי השלד במסגרת החברה הישראלית לרפואת שריר-שלד.

במהלך השנים הוכשרו תחת הדרכתו רופאים רבים בתחום רפואי זה.

כמו-כן דר רטמנסקי משמש כמרצה בפקולטה לרפואה באוניברסיטת תל אביב, כותב מאמרים בעיתונות בינלאומית בנושאי כאב ומעורב במחקר קליני מקיף בתחום במסגרת ניהול יחידת הכאב בבית החולים בו הוא עובד.

במסגרת עבודתו כרופא כאב מומחה ומוביל בישראל, דר רטמנסקי משמש כיועץ רפואי במסגרת שב"ן מכבי, במסגרת כללית מושלם ובמסגרת קופ"ח לאומית.

מתי לפנות לרופא כאב?

ישנם מגוון רחב של כאבים שמצריכים פגישה עם רופא כאב.

לא פעם נותר כאב המשבש את החזרה לפעילות נורמלית.

זה יכול לקרות לאחר שהרקמה מבריאה, כגון לאחר ניתוח להחלפת מפרק, איחוי שבר, תיקון גיד , תיקון הרניה בטנית, ניתוח לב פתוח, ובמקרים רבים נוספים כגון בלט או פריצת דיסק, שינויים שחיקתיים במפרק,  

הכאב עצמו הופך לבעיה המרכזית, כמו מכונית שעברה תאונה, תוקנה במוסך אך האזעקה ממשיכה לצפצף והופכת בפני עצמה למטרד המרכזי.

אודות מרפאת הכאב של דר' רטמנסקי

במרפאתו, הממוקמת במרכז הרפואי נארא ברמת גן והמתוכננת לעבור למבנה חדש ברחוב הברזל בתל אביב בינואר 2019, מתבצעת הערכה רפואית מקיפה ובהתאם נתפרת תוכנית טיפול המתאימה אישית לבעיית הכאב של המטופל.

התוכנית משלבת מגוון רחב של טיפולים המותאם למצב השונה בין מטופל למטופל.

טיפול בדיקור יבש לשרירים
הזרקת PRP   (=פלסמה עשירה בטסיות דם ופקטורים המעודדים ריפוי) תחת הנחיית אולטרסאונד או שיקוף רנטגן.
הזרקות למפרקים ולרקמות רכות (כגון שריר, גיד, רצועה ובקרבת עצבים) תחת הנחיית אולטרסאונד
אפידורל ובלוקים לשורשי הגב תחת שיקוף וטיפול בגלי רדיו
המלצות לטיפול תרופתי ולטיפול משלים (פיזיותרפיה, אוסטאופתיה וכיו"ב)  
כך מושג שילוב תפיסתי קונבנציונלי והוליסטי לרווחת המטופל עם מטפלים העומדים בקשר ישיר עם רופא הכאב המטפל בהם.