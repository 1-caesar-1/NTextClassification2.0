#16846 כשעוד למדנו פרונטלי, חברות שלי תמיד היו מחלקות מחמאות אחת לשנייה על בגדים, על שיער, על אקססוריז וכו׳. ואני תמיד עמדתי שם והצטרפתי למבול המחמאות, אבל לעולם לא זכיתי לקבל כאלה. וממש השתדלתי להתלבש יפה, ניסיתי אפילו ״להעתיק״ לוקים, ולהתייעץ עם אותן חברות, אבל מעולם לא באמת זכיתי למחמאות. 
פעם אחת מישהי החמיאה לי על ה״גולגול״ בשיער שיצא יפה וסימטרי, ופעם אחרת אותה בחורה החמיאה לי על חולצה שאני בעצמי לא אוהבת ולבשתי אותה מטעמי נוחות בלבד. 
באחת הפעמים בבוקר אמרתי שלקח לי חצי שעה לבחור מה ללבוש, ואחת הבנות אמרה לי ״את *זה* לקח לך חצי שעה לבחור??״ 
אני מתלבשת די בייסיקי, ואני לא קונה בגדים ״מוזרים״ כי אני תמיד חושבת על האם זה משהו פרקטי או נוח ואולי שם הבעיה. אבל אני באמת לא מבינה למה אנשים קונים בגדים לא נוחים רק כי הם יפים או סטייליסטיים יותר. 
עוד מעט הקיץ נגמר ואני ממש חוששת שנחזור ללימודים פרונטליים. הסמסטר האחרון כאמור שהיינו באוניברסיטה היה סמסטר סתיו, ועכשיו שוב חוזרים לסמסטר סתיו, ובתקופה שעברה בין לבין לא קניתי אפילו לא בגד אחד (גם מטעמים של חיסכון בכסף וגם כי לא יצאתי לשום מקום אז לא ראיתי צורך בלקנות בגדים חדשים), ואני ממש חוששת שוב לחטוף ככה. 
ברור שהן לא עושות את זה בכוונה, אבל זה ממש לא נעים ומה אני כבר יכולה להגיד? ״היי תקשיבו לא נעים לי שאתן מחמיאות אחת לשנייה, אז בבקשה תחמיאו גם לי או שאל תחמיאו בכלל״