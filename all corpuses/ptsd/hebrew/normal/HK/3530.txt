איך להתקבל ליחידות מיוחדות
לקראת הגיוס לצה"ל לכל אחד ישנה גישה אישית משלו, יש אשר לא אכפת להם להיות סתם עוד חייל, אחרים רוצים קצת יותר. ישנם מלש“בים שאינם מסתפקים בלהיות סתם חיילים ורוצים באמת להתברג ליחידות מיוחדות בצבא, יחידות בהן הם זוכים להזדמנות לתרום למדינה בצורה מיוחדת וגם להרוויח מכך הרבה מהבחינה האישית. אז אם גם אתם לא רוצים להסתפק בבינוניות, להלן קצת מידע לגבי איך להגיע ליחידות מיוחדות בצה"ל.

הכל מתחיל בצו הראשון
הצו הראשון הוא המפגש הראשון שלכם עם צה"ל, אך גם המפגש הראשון של צה"ל אתכם. המטרה של הצו הראשון היא ללמוד מהן היכולות שלכם, פיזיות, נפשיות ומנטליות על מנת לדעת איזה תפקיד הוא המתאים ביותר עבורכם. לצורך כך הצבא משתמש במבדקים שונים. במהלך המבדקים הצבא בודק את הקב"א שלכם ואת הפרופיל הרפואי. אלו הם מבדקים חשובים מאוד עבור הצבא, בעזרתם הוא ממיין את המועמדים ומחליט האם לזמן אותם למיונים ליחידות מיוחדות. חשוב להתכונן היטב לצו הראשון, להגיע ערניים ומרוכזים ולהשאיר רושם טוב על הצבא. זהו הבסיס לכל.

לצורך קבלה לסיירות והיחידות המיוחדות של הצבא יש לעבור מיונים קפדניים ואחריהם הכשרה קשה וארוכה. אך התנאי הבסיסי שפותח לכם את הדלת לצורך המיונים או סיום הצו הראשון בנתוני קב"א של 52 ומעלה ופרופיל קרבי (82 או 97).

היחידות המיוחדות של צה"ל
בין היחידות המיוחדות והנחשבות של צה"ל ניתן להזכיר את סיירת מטכ"ל, יחידת החילוץ 669, שלדג, חובלים, צוללות ואחרות. בכל שנה הצבא עורך שני מועדים של מיון ליחידות אלו. התנאי הבסיסי הוא נתוני הצו הראשון כפי שהזכרנו קודם. מי שעבר את המיונים (יום שדה) יקבל הזמנה לגיבוש לאחת היחידות המיוחדות.

לכל אחת מהיחידות המובחרות ישנו גיבוש משלה המעמיד את המלש"בים במבחנים שונים המדמים את מה שצפוי לכם בשירות הצבאי. הגיבוש נמשך מספר ימים וזה משתנה בהתאם ליחידה. גיבוש ליחידות מובחרות דורש מאמצים פיזיים, נפשיים ומנטליים גדולים וכך הצבא יכול להעריך את יכולתכם בצורה הטובה ביותר וגם אתם יכולים לטעום ממה שצפוי לכם במהלך השירות במידה ותתקבלו ליחידה.

היחידות המיוחדות של צה"ל מבטיחות לחיילים חווית שירות עשירה ומספקת.