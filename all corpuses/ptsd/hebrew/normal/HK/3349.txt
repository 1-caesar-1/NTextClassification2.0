#7548
ערב יום כיפור, ואני מת מפחד. אני יוצא השנה מהארון. ועם כל הקורונה וכל הטירוף זה הדבר היחיד שאני מצליח לחשוב עליו, בעיקר בגלל שהוא יושב ממש לפני. אני אוהב אותו. באמת. ואני לא מסוגל בלעדיו אבל לא מסוגל גם איתו, לא מסוגל עם כל הלגעת-לא-לגעת הזה, עם לדבר כל כך הרבה בלי לומר לו את האמת. אני לא רוצה להיות הומו. אני לא רוצה. אני רוצה שזה ייגמר. אני רוצה להתחתן ושחברים שלי יבואו לחתונה. אני רוצה פשוט להיות חבר שלו, בלי כל הסבל הזה. אני מת מפחד. יום כיפור מחר, ובעוד כמה חודשים אני יוצא מהארון.