היי, אני אושרי בן 24
ויש לי פוסט טראומה מורכבת.
בכיתה ט' עברתי אלימות והתעללות מינית על ידי כמה נערים בשכבה על רקע הומופובי. מקרים שהגיעו לכמעט אונס ואלימות קשה, תוך כדי שבית הספר מאשים אותי.
זה נמשך שנה, אני אפרט יותר בתגובות למי שמעונייןת.
בזמן האחרון יש לי חלומות על המתעלל הראשי. אני כל הזמן חולם עליו מהדברים הכי גרועים ועד הדברים הכי הזויים וגנריים - מההתעללות ועד לזה שהוא יושב איתי בשולחן האוכל או בספה כשאני רואה טלוויזיה, שהוא נוהג איתי באוטו בדרך לעבודה, ומעטות הפעמים שהוא גם מבקש סליחה, או מנשק אותי. אני מוצא את עצמי כמעט כל לילה קם בצרחות ובכי, זה פשוט שובר אותי. אין לי מושג מאיפה זה נובע, אתמול חלמתי שהוא לומד איתי במכללה ואומר שהוא מתגעגע לדברים שהוא עשה לי פעם ומניח עלי את היד. קצת אחרי זה חלמתי שהוא זורק לי אבנים על הבית.
זה מטריף אותי. אין לי מושג ממה זה נובע אבל אני כבר לא יכול לשמור את זה בבטן.
אני כרגע לא בטיפול (מעבר דירה לעיר אחרת) ולא הייתי הרבה זמן כי פשוט לא היו מטפלים במרחק סביר מהעיר שגרתי בה. ובכל זאת, אין לי מושג למה זה קורה ולמה זה רודף אותי ככה, ואיך אפשר לשחרר...