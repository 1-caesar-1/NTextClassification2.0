ערב טוב.
התלבטתי באיזו קבוצה לשתף והחלטתי על זו כי אולי הפחדים האבל וחוסר האונים שמלווה אותי מהילדות הם חלק מהמצב שבו אני היום. 
לא אובחנתי ptsd רשמית כי לא הגעתי לאף מומחה, זו אבחנה עצמית משוערת. והאירועים שגרמו לכך הם שונים במהותם בהשפעתם ומתפרשים על תקופות קצרות וארוכות במהלך חיי. ביומיים האחרונים אני הגעתי לתובנה לגבי השאיפות שלי לתחום הרפואה ורפואת חירום בפרט. ועל הדרך אשתף גם רקע. הולך להיות ארוך מאוד, מתנצלת מראש.
 נולדתי להורים בני 34-37 לא בריאים פיזית אך עובדים קשה כדי לשרוד. בגיל חצי שנה קיבלתי תגובה אלרגית קשה למשהו פשוט, שהפכה את החיים שלנו לגהנום - שנתיים וחצי של גירוד כאב וחוסר שינה. הזכרון הראשון שלי הוא כאב וסבל.
בערך באותה תקופה אבא שלי קיבל אוטם בשריר הלב וחזר מאשפוז בחצי תפקוד ומהתקופה הזו אני זוכרת את בית החולים ופחד. פחד לשאול מה קרה ומה קורה. ופחד שהוא ימות. המחלה הראשונה שלמדתי היתה תעוקת חזה, ידעתי איך לזהות ואיפה התרופה. להזעיק עזרה לא ידעתי אז.
בגיל 5  נפצעתי בגן, ששינה את העתיד שלי, אך גילינו את ההשלכה רק בגיל שש בנסיון להתקבל לחוג התעמלות. מאז שנים של נסיונות של שיקום ירידה בדרגת העקמת ואיסור לעסוק בספורט. בערך בגיל שש התגלה אצלי מום בכליה, שנה של לעקב וניתוח מורכב שנה אחרי זה - תקופה קשה, כואבת מאוד, מתישה ובסוף הערכת איסור עיסוק בספורט עד לבגרות. 
כשהייתי בת 8 אבא שלי נפטר מאירוע לבבי שני, מאוד נרחב, לא היה סיכוי להציל אותו בתנאי השטח. 
אחרי זה באו שנים קשות מבחינות אחרות, סבל פיזי שהיה מלווה בסבל נפשי וחרדה מהחיים ומיציבות הבריאות שלי. מגיל 16 קרו כמה מקרי אונס ע”י זרים, חלקם עם איום ממשי על חיי (נשק, חבלות, השלכה מקרון הרכבת). לכל הפחדים שלי התלוותה גם תחושת מבוכה נוראית ואבל על החיים הצעירים והתמימים. כמובן פחדתי לפנות לעזרה רפואית וכל השנים מאז הייתי עסוקה בלשכוח, למחוק, להסתיר. 
כאבים פיזיים מוזריםבראש בצוואר ובכל הגוף והידבקויות וצלקת מכוערת אחרי ניתוח הכליה הציקו לי וגרמו לחשוש למשהו רציני. אך לא מצאנו כלום. 
סיימתי את בית הספר, ניסיתי ללמוד ולא הצלחתי להתרכז בכלום, לא היה לי חשק לעתיד ולא היה לי עם מי לשתף את זה ולבקש עזרה. במקרה עזרתי למישהו לכתוב עבודות ברפואה כללית והבנתי שאני אוהבת את זה. בלימודים היה קשה עם הכאבים ותפקוד כללי ירוד, תוכנית תובענית, 100% נוכחות, אהבתי את מה שעשיתי אבל עזלו לי הכוחות עד שסיימתי. אתה נחשף לדברים קשים, לסבל, לאבל, לחוסר אונים של המטפל מול סיבוכי מחלות או פציעות קשות. 
הייתי אז בת כמעט 22, התגלה אצלי נגע טרום סרטני והטיפול השמרני שהיה אז היה מתאים רק לנשים שילדו וצוואר הרחם לא יתכווץ אחרי הצריבה. מצאתי את עצמי מול עתיד ללא ילדים ועם מבוכה ובדידות הרגשית. זוגיות לא היתה לי ולא פיתחתי תקווה שזה יקרה עכשיו. אבל זכיתי במתנה משמים ונכנסתי להריון מאדם בקושי מוכר (וטוב שכך) וקיבלתי הזדמנות ללדת ולעבור טיפול לפני שטרום סרטן יהפוך לסרטן. אני זוכרת שבהריון הרגשתי יותר טוב, הלחץ של הלימודים והמחשבות השחורות ירדו, היה קשה, חסר אוכל, ירדתי במשקל. ילדתי בזמן תינוקת עם חוסר חמצן ופגיעה מוחית. שנה של שיקום (לא כמו שיש היום בארץ, אלא בעיקר תרופות קשות ומעקב). חוסר שינה, תזונה דלה, כאבים מחרפנים ותסכול. מפה לשם התעניינתי באלייה לארץ, הייתי גאה בדיפלומה שלי ומכל מי שיש לו אינטרס קיבלתי המלצה חמה לעלות ולהינות מלימודים מסובסדים ושפע מקומות עבודה בתחום הרפואה והסיעוד.
הגעתי לארץ ופה מתחיל הפרק השני של שרשרת אירועים שהובילו אותי לחרדות מרווחה, מביטוח לאומי, לרעב, לבסל מהתקפי כאבים נוראיים וחוסר אונים מול רופאים שלא מאמינים ומול צורך להתפרנס עם תינוקת ביד. עברתי פה גהנום, קשה לי לפרט. וזו הסיבה שאני לא מצליחה לפנות לעזרה לשום גורם. הדיפלומה שלי שווה פה 0, ללמוד לעבוד לממן מטפלת לבד במצבי - זה היה בלתי אפשרי. ב-17 שנה שאני בארץ אני לא זוכרת שנים שהצלחתי לקבל את הזכויות, שהרופאים נתנו מענה לסבל שלי או לפחות מישהו התייחס אליו כסבל אמיתי.
תמיד שאלו אותי מה למדתי ולמה אני לא עובדת בזה. אנשים חיים בסרט. תמיד עניתי שמערכת הבריאות פה היא לא מה שאני למדתי וקשה לי ללמוד מאפס כדי להיום פחות ממה שכבר הייתי. בשנים האחרונות עם התפתחות האינטרנט פניתי לעזרה לפעילים חברתיים אבל הם רגילים לראות משפחות שרוצות הכל בחינם, שצורכות יותר ממה שהן מקבלות ולא כאלה שעובדות ומשלמות שכירות ואוכל בלבד. תמיד נעניתי בזלזול, והפסקתי לבקש. 
הילדה שלי עברה גם היא גהנום כפול, עם אמא לא מתפקדת ועם רווחה ואנשי מקצוע שבמקום לאבחן אותה שלחו אותה לפנימייה והרסו את חייה לחלוטין. כשהתקבלה לכיתת מחוננים בחטיבה זו היתה הזדמנות פז להשתחרר מהכלא הזה, אבל הנזק כבר נגרם, והזמן היקר אזל. מצבה התדרדר במהרה לחוסר תפקוד תקשורתי חברתי ודיכאון. היום היא בבית ולא מוכנה נפשית להכנס למסגרת הבאה.
בכל התקופות הנוראיות האלה השתדלתי לעזור במה שאפשר למי שזקוק, פיזית, בעצה, בתמיכה, בלימודים וכו'. זה נתן לי הרגשה טובה ומשמעות לחיים. אבל מצד שני חסר לי אדם שידע לזהות את המצוקה שלי ויעזור לקבל את זכויות. השכרנו מחסן במקום דירה, חיינו בלי חשמל ובלי מקרר,  רעבנו, קפאנו מקור והתבשלנו מחום. היתה תקופה שנגמרו כל מלאי התרופות שהבאתי ולא היה לי כלום שעזר להתקפי כאבים.  התקפים כאלה לאורך שנים הובילו להתדרדרות ביכולות מנטליות ומוטוריות, שיווי משקל והרגשה כללית, שלא טובה גם ככה. 
היום אני נחשבת אדם בריא כי אין הבחנות רציניות. אך בפועל סובל מהרבה דברים שכל אחד מהם לא מספיק "רציני" כדי לקבל הכרה ועזרה. 
אחרי עשור שאני עובדת בתחום הלא קשור לרפואה, אחרי ששנים ליוויתי את אימי במלחמה שלה בסרטן אלים, עם כל הידע שלי - חסרת אונים מול מערכת, ולומדת בשביל עצמי על מחקרים תרופות שיטות אבחנה וטיפול. הגעתי למסקנה שהרפואה היא חלק ממני ואין טעם לדחוק אותה, אלא לנשום עמוק ללכת ללמוד ולהתנדב (כי לעבוד בזה לא אוכל פיזית). אני לקראת סיום קורס חובשים, ובאחד הדיונים עם מישהו בחו”ל כתבתי היום שאנחנו שם כדי להציל עד שיגיע מי שיכול לרפא. התפקיד החשוב הזה להגיע מהר ולהציל - זה מה שישב בתוכי כגודש בגרון מעל 30 שנה, מאז שלא הייתי ליד אבא באותו הרגע הנוראי ואף אחד לא ידע להציל אותו. לפעמים תובנות כאלה מגיעות אחרי 30 שנה של חוסר נחמה והצטברות טראומות אישיות ומשפחתיות.
השלב הבא - השתלמות, אצטרך להיות חזקה בשביל לא לאכזב את הארגון. כנראה זה גם ידרוש ממני עוד ועוד ועוד השקעה כספית (דלק, שעות חופש, סמארטפון שתומך בכל התוכן הרלוונטי). מקווה מאוד שאני אעמוד בזה אם כבר הגעתי עד לכן. 
תאחלו לה בהצלחה בדרך הזו.
ואני מאחלת לכולכם ימים רגועית סביבה תומכת וחוויות מתקנות רבות כדי לרפא את הנפש עד כמה שאפשר ולחיות חיים שלמים!