אישה מוכה ופוסט טראומה
13/09/2012 22:12:56
פוסט טראומה.
מילה גדולה... שומעים אותה הרבה בחדשות. בדרכ בהקשר של חיילים...אבל לעיתים רחוקות יותר אצל נשים מוכות. אני אישה מוכנה עם פוסט טראומה - הגדרה מקצועית של הפסיכולוגית שלי.
אז מה זה אומר? אישה מוכה - מעולם לא הוכתי פיזית אבל חוויתי השפלות וחוויות הכאה נפשית על בסיס יומי בקשר הקודם שלי. לקח לי שנה להודות בזה. שנה לקרוא לאקס אדיוט ולהפסיק לרחם עליו. וכמו כל אישה מוכה, כל יום הושפלתי, נקראתי בשמות מגעילים ונרמסתי נפשית ותמיד זה היה באשמתי. תמיד גרמתי לו להתפרץ ולהתשלח בי כי לא התנהגתי נכון. והוא תמיד התנצל והבטיח שמהיום הוא לא קורה לי טיפשה, מפגרת, שמנה וכל מיני כינויים מגעילים אחרים. ותמיד אחרי שבוע חזרנו לנק' ההתחלה. וברחתי משם. חשבתי שברחתי. אבל לא באמת ברחתי...כי נשארתי כלואה, נשארתי עם הפוסט טראומה שלי. 
אז מה זה פוסט טראומה? חוויות פוסט טראומתיות הן משהו שאתה לא יכול לשלוט בהן. חוויות יום יומיות מחיי ההווה שלי זורקות אותי לסיטואציות כואבות ודומות מהעבר. סיטואציות לא זהות כי האדם מולי שונה ולא מתנהג כמו האקס אבל זה לא משנה... באותו רגע אני ננעלת על החוויה ואני כואבת אותה מחדש ואני שונאת את האדם שמולי כאילו היה האדם שפגע בי. 2 החוויות הופכות להיות חוויות זהות מבחינתי ואני לא מצליחה להשתחרר. ואני כואבת ומשתחלת ופוגעת ומענישה את ההווה. ואני לא שולטת בזה. 
עכשיו אני מתמודדת עם החוויה הפוסט טראומטית החזקה ביותר אולי. כשהייתי במערכת היחסים הקודמת שלי האקס טס לתאילנד אחרי 8 חודשים שהיינו יחד. טס לחודש עם חבר. ואני בטחתי בו כמו עיוורת. והיה לי קשה אבל בטחתי בו. הוא חזר עם תמונות של בחורות ומחלת מין...
ועכשיו החבר הנוכחי ביקש לנסוע עם חבר שלו לטרקים להודו. סיטואציות דומות אבל שונות...  בשני המקרים הם טסו לחול עם חברים, באחד לבית זונות ובשני לטיולי ג'יפה.. אבל כל זה לא משנה. מבחינתי היינו הך. ואני כועסת. אני מעמידה פני מפרגנת ואני כועסת עליו ונוטרת לו. כועסת שהוא טס אחרי שאנחנו רק חודשיים יחד שהקשר עדין לא יציב, טס ל 3 שבועות. אני כועסת כי אני לא יכולה לבטוח יותר באיש ואני חווה עכשיו 3 שבועות של סבל נפשי, אני כועסת כי הוא טס בלעדי... ולא משנה שהוא קנה סים לדבר איתי ולא משנה שהוא לא האקס... כל זה לא משנה כלום כי מבחינתי הכאב הוא אותו כאב. 
ואני שונאת את כל אלה שאומרים לי שזה ייקרב ביננו, שונאת את כל אלה שאומרים לי לפרגן לו. כי אף אחד לא חווה את הטראומה שלי ואף אחד לא יודע מה זה לעבור את זה שוב. אז במקום להתקרב ולהגיד הגעגוע ייקרב ביננו אני בוחרת להתרחק. יותר קל לי לשנוא אותו מאשר לאהוב אותו. פחות כואב לי... אני כועסת עליו ומתרחקת ממנו כי ככה לא  נפגעים. ושהוא יחזור אני אולי אהיה כבר כל כך רחוקה שלא יהיה כבר איך לחזור... זה היה מוקדם מדי בקשר הנסיעה הזאת.
אבל איך יכלתי להגיד לו לא? הוא לעולם לא יבין. אף אחד לעולם לא יבין מה זה לעבור את אותו סיוט פעמיים.
מיכל