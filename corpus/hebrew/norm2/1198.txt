הפרעות
פתאום נפל לי האסימון, הפעם זה אמיתי 
הפעם אני באמת חולה, יש לי הפרעות אכילה
הפעם אני באמת מחביאה את זה, הפעם אני לא שולחת רמזים
הפעם אני מתביישת בזה
הפעם,זה החריף וזה קשה ואינטנסיבי 
4-5 הקאות ביום 
ופחד משתק שלא יעלו עלי, היד כואבת והעיניים נפוחות
סחרחורת ממכרת ובטן נפוחה
ואז אני מתחילה לשאול שאלות, 
הייתה לי ילדות מעולה, מעולם לא נאנסתי ולא התעללו בי מינית או פיזית
ההורים שלי אהבו ותמכו בי ותמיד היו לי חברים
יש האומרים שאני בחורה יפה,יפה מאוד אפילו 
וכן, לפעמים אני מאמינה להם!
אז למה? למה הרצון להקיא? מאיפה החוסר בטחון?
מדוע נכלאתי למעגל הלכאות עצמי כ"כ מייסר וכואב
ילדות שלמה שנזרקת לפח 
כל כך הרבה חוויות שלא אזכה לחוות 
החיים שלי סובבים סביב ריצוי של אחרים 
איך לדבר ומה להגיד? מתי לצחוק ומתי לשתוק מתי לחבק ומתי לאהוב
האם אוהבים אותי? איך למשוך אלי חברים?
אני בודדה, כל כך בודדה ומה שווים החיים שאין עם מי לחלוק אותם?
אני רוצה להיות אופטימית,באמת שרוצה
אני רוצה לצאת למסע,להתרפות 
לקבל ולאהוב את עצמי, ללא תנאים
שבוע טוב ומבורך.