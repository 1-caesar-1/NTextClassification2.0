לרדת במשקל זו לא המטרה!
לפני  שאכתוב איך מתחילים את הדרך אל הגוף המושלם אני רוצה להבהיר משהו מאוד חשוב:
להוריד משקל זו לא המטרה העיקרית אלא תופעה נלוות של אורח חיים בריא. זה בהחלט יבוא אם יש לכם עודף משקל, ואלה מכם שאין להם, ייתכן שאפילו יעלו מעט במשקל בהתחלה. למה? כי כשתתחילו להתאמן ולפתח גוף, מסת השרירים תעלה. אומנם השומנים יישרפו,אבל מסת  השריר  יותר גבוהה. מה שחשוב זה לא המשקל אלא ההקפים  והם בהחלט יצטמצמו. לכן במקום להישקל באובססיביות אני ממליצה להביט במראה , זאת התוצאה האמיתית. גם המכנסיים הרופפות שבקושי היו נסגרות פעם. מי אמר שבכל ההיקפים צריך לרדת? בנות יודעות טוב מאוד לאיזה חלק בגוף אני מתכוונת (רמז - הוא נמצא בין הגב התחתון לבין היריכיים), ועליו אנחנו נעבוד מאוד קשה ולא בהכרח כדי להקטין, אלא לחטב.
 ותזכרו - גוף איכותי זה גוף שרירי וחטוב. לא רזה. חטוב.