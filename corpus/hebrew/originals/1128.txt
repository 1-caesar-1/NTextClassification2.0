כבר בערך פעם שלישית שאני מעבירה הכל לטיוטות ומתחילה מחדש, ובכל זאת בכל הפעמים האלה לא כתבתי על עצמי כלכך, פחדתי להיחשף
לא אכפת לי כבר שידעו, אולי אפילו אני מעדיפה שידעו כדי שאני לא אצטרך לשקר על זה ולנסות לשמור על זה בסוד
אף אחד לא מכיר את כל החלקים בסיפור שלי, לא החברות הכי טובות, לא החבר, לא החברים הכי טובים, לא ההורים, אפילו לא הפסיכולוגית
מאז ומתמיד הייתי ילדה שקטה וביישנית, חוסר הביטחון העצמי הגיע בערך בסביבות גיל..8,10 נראה לי, משהו כזה
אף פעם לא ראיתי את עצמי בתור הכי יפה, אף פעם לא חשבתי שאני הכי מוכשרת, הכי חכמה, הכי טובה, הכי נחמדה
עד כיתה ה' הייתה לי חברה אחת, היינו חברות נפש, באמת חשבתי שנהיה ככה לנצח, אבל אני מניחה שאני יכולה להאשים רק את עצמי בזה, אבל זה כבר סיפור אחר..אותה חברה הייתה הדמות שלי לחיקוי, היא הייתה יפה, רזה, בקשר טוב עם ההורים, נחמדה, מצחיקה וכבר אז בכיתה ג' הלך לה יותר טוב עם בנים. תמיד ניסיתי לחקות אותה, רק אחרי כמה שנים הסתבר לי שהיא בכלל ניסתה לחקות אותי...אותה חברה הצילה אותי
אני ילדת סנדוויץ', אח גדול, אחות קטנה. אבא שלי (שלו יוקדשו פוסטים רבים, ולא מהערכה או אהבה) לא רצה ילדים, כבר כשהוא ואמא התחילו לצאת הוא אמר לה, אבל היא אמרה לו שאם לא יהיו ילדים היא קמה והולכת, אז הם התפשרו. אחי הגדול "מוגן" מפניו כי הוא הגבר של המשפחה, הוא הבן הבכור, הוא חכם ומוכשר ונחמד וחרוץ ו...מה לא? ואז אני נולדתי, אמא אומרת שהם תכננו את ההריון איתי אבל איכשהו..אני לא מאמינה לזה
בתור מישהו שלא רצה ילדים היו לו כבר 2..והוא לא היה מוכן לזה. אז הוא פשוט..לא היה. יוצא מוקדם מאוד בבוקר לעבודה וחוזר מאוחר מאוד, וזה בימים שהוא היה חוזר, לפעמים הוא היה נשאר שם יומיים. בתור ילדה אין לי כלכך חוויות מאבא. מבחינתי? אין לי אבא. הוא אפילו לא מרשה לנו לקרוא לו אבא, הוא הרגיל אותנו מגיל קטן לקרוא לו בשם הפרטי. רק לכתוב פה את המילה "אבא" כלכך הרבה פעמים, כל פעם כשהאצבעות נוגעות ברצף אותיות האלה על המקלדת יש מין הרגשה מוזרה כזאת, הרגשה של זרות..להגיד את המילה הזאת? זה בכלל קשה, ואין סיכוי שאני יכולה להגיד אבא בלי שהעיניים יתחילו לנצוץ מדמעות. אבל זה גם סיפור אחר לפוסט אחר...
אחותי הקטנה זה ההריון היחיד שאבא באמת רצה. אחרי שאני נולדתי אמא אמרה לו שיש לה בן ויש לה בת ושהיא לא תלחץ עליו לעוד. 6 שנים אחר כך הוא החליט שהוא רוצה עוד ילד. אחותי...היא ילדה קשה, וזה שהיא היחידה שאשכרה רצו לא עוזר לי לאהוב אותה..אני יודעת שזה דבר מגעיל להגיד, אבל הקנאה..זה יותר מדי רגשות שליליים..למה היא כן ואני לא? למה עכשיו כן ואיתי לא? למה היא ככה ואני לא? למה אותה כן ואותי לא? למה?
אני אוהבת את אחותי, למרות שהיא בלתי נסבלת 90% מהזמן, זה אהבת אחים, אני לא חושבת שמשהו יכול להפריד את זה.
כל הרגשות האלה של האי שייכות, של הוא יותר טוב ממני, והיא יותר טובה ממני והם ככה וההיא ככה ורק אני...ככה. מכוערת. שמנה. טיפשה. עצלנית וחסרת חברים. עם כל הרגשות האלה נכנסתי לתקופה הנוראית של גיל ההתבגרות. נפשית התפתחתי מוקדם. פיזית? לא כלכך..
וככה מצאתי את עצמי בכיתה ז', שטוחה כמו מקל, דחויה, טיפשה, מכוערת ושמנה. הייתי צריכה את השליטה.
אני לא זוכרת איך הגעתי לעולם הזה של פרו-אנה, אבל לא ידעתי אפילו מה זה, כששאלתי את אמא היא הסיעה אותי לאנשהו, היא בדיוק יצאה מהחנייה והתחילה להסביר לי על אנורקסיה וכמה שזה נורא. לאט לאט נשאבתי לעולם הזה (דרך אגב-תודה ישראבלוג..) ולמרות שידעתי שזה אסור, שזה מסוכן החלטתי לנסות. כי מה זה משנה? אם אני אדלג על ארוחה פה, ארוחה שם, אם אני אפסיק לאכול בשר, ולאט לאט אפסיק לאכול בכללי..העיקר שזה עובד, העיקר שאני אהיה רזה, רזה ומושלמת, רזה ויפה כמו הדוגמניות, כמו החברות, כמו מה שרצו ממני להיות - מושלמת.
בהתחלה רק דילגתי על ארוחות בוקר, אמא בכל מקרה יצאה מוקדם אז היא לא שמה לב, ואבא? לא היה
זה המשיך להימנעות ממאכלים מסויימים, עברתי לצמחונות ולא בגלל ערכים, ואז גיליתי עולם חדש שיעזור לי גם לאכול מה שרציתי וגם לרדת. פרו-מיה.
בהתחלה לא הצלחתי להקיא, ניסיתי מברשת שיניים, ניסיתי אצבעות..לא הלך. המשכתי לנסות עד שלאט לאט הבנתי איך..במקביל, גיליתי את הפגיעה העצמית, התחלתי לחתוך את עצמי. החתך הראשון היה עם סכין יפנית בבטן, כי לא רציתי שיראו, 13 פסים קטנים, אחד על כל שנה של סבל + אחד לשנה הבאה.
וככה המשכתי במסלול ההרסני הזה, על הדרך הצטרפו הסיגריות, שכיביתי על עצמי ("מגיע לך לסבול, שמנה"), אלכוהול, כי זה פשוט לקח את הבעיות ממני לשעתיים שלוש, המשכתי לחתוך, רגליים, ידיים, בטן.
הייתי ילדה, בכיתה ח ועדיין שטוחה, רציתי אהבה, רציתי תשומת לב, רציתי שיראו אותי, רציתי להיות חשובה
פגשתי מישהו במקרה כשהלכתי להשתכר באיזה יום בערב, והחלפנו פייסבוקים והתחלנו לדבר. נפגשנו. ושוב נפגשנו. והוא נישק אותי. והוא נגע בי. והרגשתי יפה, הרגשתי כוסית, הרגשתי סקסית, מישהו רוצה אותי, פירשתי את זה כאהבה. הוא הראשון שראה אותי ערומה. אחר כך חברים שלו, מהתמונות שלי שהוא צילם. ואחר כך היה את ערב הסטריפ פוקר, אני ועוד שלושה בנים, כולם עם בוקסר וזיקפה ואני...הפסדתי הכל
ואחר כך התחלתי לדבר עם אנשים באינטרנט...והחלפנו תמונות, עד היום יש תמונה שלי ערומה באינטרנט איפהשהו, ולא עובר יום שאני לא פוחדת שהיא תצוץ לי פתאום וכולם יגלו.
החיים שלי היו גיהנום. בין כל חישובי הקלוריות וכל השקרים והנסיונות להסתיר את כל הסודות שנערמו, איבדתי את עצמי.
הכי נמוך שלי? 46 קילו
הכי גבוה? 57 קילו
נוכחי? 55
גובה? 1.65
אני שמנה, וזה לא ישנה מה יגידו, בשבילי אני תמיד אהיה שמנה, גם ב46 הייתי שמנה. הפנמתי את זה שאני בחיים לא אהיה מאושרת, שבאיזהשהו שלב אני פשוט אתאבד.
ניסיון התאבדות אמיתי לא היה לי, החתכים לא היו בשביל להרוג את עצמי, זה היה בשביל ה...אני לא יודעת בעצם
ניסיתי לבלוע המון כדורים באיזה יום, הרגשתי...חוסר תחושה, לא הרגשתי כלום, וזה היה מדהים, סופסוף לא כאב לי. בעצם כן הרגשתי, אני זוכרת שהייתי שמחה. אבל אז קמתי בבוקר שאחרי, והתחלתי לבכות, כי נשארתי בחיים.
הייתי שבורה, מרוסקת, מיואשת
הרחקתי את החברות היחידות שהיו לי, למזלי הן לא וויתרו עליי והן ניסו לעזור לי, אבל הייתי טיפשה מדי, לא הקשבתי להן, לא הסכמתי לקבל עזרה, לא הגיע לי לקבל עזרה, הגיע לי לסבול
בתחילת כיתה ט ההורים גילו על הכל, דווקא אבא שם לב שמשהו לא בסדר ושקורה משהו מעבר ל"הורמונים" או "גיל ההתבגרות". הם חיטטו לי בחדר, בארונות, במגירות, בשיחות בפייסבוק, במייל, בשיחות בפלאפון..בהכל. הם גילו על הכל.
ב"שיחה" שהם עשו איתי על זה (אני ישבתי ובכיתי ושתקתי והם האשימו אותי בהכל) הם רצו שאני אלך לפסיכולוגית, לא הסכמתי, "רק פסיכים הולכים לפסיכולוג! אני לא פסיכית! אני לא צריכה עזרה!". הם נתנו לי 3 אפשרויות: לדבר איתם, לדבר עם פסיכולוג או שהם יקראו לקצינת נוער, בחרתי בפסיכולוג אבל הם הכריחו אותי לדבר איתם בכל זאת.
הם לא נתנו לי כלום, להשאיר את הדלת פתוחה בחדר, להישאר לבד, לצאת מהבית חוץ מלבית ספר, לקחו את המחשב, לקחו את הפלאפון, חסמו לי את הפייסבוק ככה שגם ממחשבים אחרים אני לא אוכל להיכנס ואמא ישבה לי על הוריד על כל ארוחה. רימיתי, אני מודה, זרקתי חלק מהאוכל, הקאתי חלק. באיזה יום יצאתי מהשירותים והלכתי לחדר, אמא צצה משום מקום ושאלה בהכי נונשלנטיות שאפשר "לא הקאת, נכון?". רציתי לבעוט בה. רציתי לקפוץ עליה ולהרביץ לה עד שיצא דם. אני בנאדם נורא, אני יודעת.
התחלתי ללכת לפסיכולוגית, התחלתי לקחת כדורים (פריזמה), התחלתי לקחת את עצמי בידיים. בל"ג בעומר הייתה הפעם הראשונה אחרי ה..תקרית..שנתנו לי לצאת עם חברים. הם ישבו על ספסל בערל 5 מטרים ממנו וצפו בנו כל הלילה. רציתי לקבור את עצמי. לקבור את עצמי ולא לצאת יותר בחיים. אחרי החוסר שיתוף פעולה עם הפסיכולוגית, התחלנו לפתוח דברים. הייתי מגיעה אליה, מתיישבת ומתחילה לבכות. במידה מסויימת הפסיכולגית הצילה אותי מעצמי. התבגרתי, התחלתי לטפל בעצמי. אחרי חצי שנה של טיפול בערך החלטתי שאני מספיק חזקה כדי להתמודד עם הכל לבד. הפסקתי את הטיפול. לא עברו חודשיים וביקשתי לחזור. הטיפולים בפעם השנייה, אלה שאני רציתי כדי לעזור לעצמי, הם הטיפולים שהכי עזרו.
התחזקתי. התבגרתי. התחסנתי.
ועכשיו? הפסקתי את הטיפול שוב, הפעם אני לא חושבת שאני אחזור.
אני מתחילה להוריד בכדורים, אני כבר על חצי כדור.
מצאתי אהבה. והפעם הוא לא רוצה אותי רק בגלל הגוף, רק בגלל שאני נותנת. הוא אוהב אותי, בחיים לא הרגשתי כלכך נאהבת.
אני תמיד צוחקת עם עצמי שהוא הדובדבן של הטיפול. ברגע שניסיתי לאהוב את עצמי, אחרים יכלו לאהוב אותי גם. הפסדתי בשבילו כמעט את כל החברים שהיו לי, אבל את האמת? זה לא אכפת לי, החברים האמיתיים נשארו, ואני מספיק בריאה וחזקה בשביל למצוא חברים חדשים.
השנה הייתה השנה הכי טובה שהייתה לי בחיים.
השנה היו לי הכי הרבה חברים משהיו לי אי פעם, ורובם חברים אמיתיים, חלקם מתגייסים עוד חודש בערך, אבל אני מאמינה שנשרוד.
החבר המדהים שלי, שעזר לי כלכך, אני מקווה שנמשיך עוד המון זמן, בינתיים אני לא רואה סיבה למה לא. היום אנחנו 8 חודשים ביחד (:
בלי החברים שלי והפסיכולוגית לא הייתי כאן היום.
הצלקות נשארו, הסיוטים עדיין כאן, אני לא אוהבת את עצמי, אבל אני מנסה, אני עדיין חושבת שאני שמנה ומכוערת, אני עדיין מבלבלת בין "רוצה את הגוף שלי" לבין "רוצה אותי"
אבל אני בדרך לתקן את עצמי לגמרי
אני בדרך להיות שלמה עם עצמי
בצעדים קטנים כל פעם אני מצליחה עוד משהו
ואחרי המון זמן שלא הרגשתי שמחה ונאהבת, סופסוף הגיע תורי