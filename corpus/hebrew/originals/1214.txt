מחמיא
חזרתי לפני חצי שעה מריצה.
היא אמנם הייתה קצרה כי הרבה זמן לא רצתי, אבל עדיף לעשות משהו מכלום.
אני עושה דיאטה.
דווקא לא דיאטה מבחינת תזונה. היה לי ברור שאני אחזור לתזונה המאוזנת שלי יום מן הימים. 
אני עושה דיאטת דאטה. הורדתי את העדכונים בפיד מהקראש שלי בפייסבוק ומחקתי אותו מרשימת הקשר.
החלטתי שאם לו לא אכפת ממני אז לי לא אכפת ממנו.
היום לבשתי איזו חולצה שאני ממש אוהבת, אדומה צמודה כזו שממש מחמיאה לי לגוף. שאני לובשת אותה אני מרגישה ממש אישה. זה מדהים כמה בגד יכול לשנות את התחושה שלך כלפי עצמך. ומה שאתה מרגיש זה מה שאתה משדר.
שהלכתי היום לספרייה הספרנית רצתה להסביר לי איך להשאיל עצמאית אז חיכיתי איתה שכמה סטודנטים יתפנו, מאחר והיא מיהרה היא ביקשה מאחד הסטודנטים לעזור לי, הוא העיר על הספר שלקחתי ואמר שהם לא לומדים את זה ברמה הזו. שהייתי צריכה להקליד את היוזר שלי הוא חזר על השם שלי ונראה שהוא סוג של רצה להתחיל איתי אבל לא היה לו אומץ או משהו. אמרתי לו תודה והלכתי. אמנם לא יצא מזה כלום אבל זה נחמד להרגיש שגברים לא מתעלמים ממני, במיוחד אחרי שהקראש שלי לא מחזיר לי אהבה או התייחסות (ולא, ללבוא ולעמוד לידי שאני עומדת ומחכה לשאול משהו את המרצה ואז להתעלם שאני אומרת שלום לא קוראים התייחסות, קוראים לזה להיות דוש). אח"כ הלכתי להדפיס דברים ואיזה אחד שנראה ממש טוב הסתכל עליי וזה החמיא לי.
זה מחמיא וזה נחמד. 