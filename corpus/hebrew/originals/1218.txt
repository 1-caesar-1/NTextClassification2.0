שאף אחד לא יראה שנעלמתי
היא תפסה לי את הירך ואמרה שאני יחסית לטבעונית אני רכה, אחר כך הסבירה שאין לי מה להתלונן כי יש לי גוף של ג'ניפר לופז
הרגשתי שנשמט לי האוויר מהגוף, תמיד הייתי עם גוף של מיילי סיירוס ופתאום אני בקרטריונים חדשים, ורציתי שתבלע אותי האדמה, הדמעות עמדו לפרוץ והייתי צריכה לנשום בשקט ושאף אחד לא יראה שנעלמתי.
פתאום אני מפקפקת בכל הבחנת המציאות שלי, הרי חשבתי שאני נראית טוב בג'ינס הזה, ושאני בסדר עם המשקל שלי, אתמול הרגשתי כמו אלילה והיום אני שמנה שלא מודעת לעצמה, ואיך לעזאזל הגעתי לפה איך איך איך אני כל כך גדולה, אני רוצה להעלם, למה אין כפתור של פאוז?
היריכיים שלי רכות, ממתי יש לי בכלל ירך?
שוב לעלות ושוב לרדת, כואב לי שאני בלופ ההזוי הזה.
הכי שמנה שמפחדת שמישהו יראה אותה מול אתמול שהייתי בשיא פרחתי, אולי עליתי עשר קילו בלילה כי אתמול הם נשכחו;
ואתמול הרגשתי שהפגנתי יכולת איפוק טובה וגם הרווחתי בחזרה את מעבר לציפיות שלי, אני יודעת שאני רק אובייקט אבל כשזה של חבורה של בחורים חתיכים מקרקרים סביבי ומושכים אותי וצוחקים מפלרטטים ואז גם עוד שולחן גם הם רוצים שאתקרב ואולי אתקיים שם וכיף לי שרואים אותי אבל כמו מישהי אחרת, מישהי שהיא לא כל מה שאני יכולה להרגיש לפעמים אלא רק אובייקט, אפילו אובייקט כזה משעשע שיודע לפלרטט ולחייך יפה יפה ולהתרחק כשצריך ולהתקרב עד כאן ממש כאילו כאן, אבל אובייקט.
כל השעות הראשונות של העבודה לא היו כמעט אנשים, והסיבה שרציתי לעבוד בשביל להיות עם האנשים שאני אוהבת בבר, והרי רק כך זה אפשרי ומותר לי, אבל הרגשתי מופקרת לבד עם לקוחות מזדמנים מועטים באים הולכים, שמרתי על קור רוח ולא נתתי לרחמים לצוף, אין שום משמעות ליום הזה וחשוב לשים את העניין בפרופורציות, ואז רק כשכבר לא ציפיתי לדבר שהם הגיעו ונתנו לי תשומת לב ותחושה של חברות ותחושה של אובייקט מוצלח כזה, אידיאל, רעיון יפה, כולם רוצים לגעת, אני כמעט ולא כאן, ורק אז אני מתאפשרת אולי הכי והכי שאפשר.
אני שמה לב, ומתחדד לי ההבנה שיש לי בעיה כשבחור מראה עניין ברור מדי, בזמן שהוא משחק עם הבלון שעל היד ואומר "אני לא רוצה אותו אני רוצה אותך, בואי שבי" ואני כל כך נבהלת שהקיום שלי כמעט נשמט לרגע, כי משחקים ורמזים זה נחמד אבל אני לא יכולה להיות קיימת. ולא החלטתי בכלל את מי אני רוצה, אני מתחלחלת, ונחרדת ובורחת אבל חוזרת כי תמיד רוצה עוד ממה שרק אפשר כשזה אפור.
שחור הוא בודד מדי ולבן מאיים, בוא נשאר איפה שנוח, כי אומנם אולי הוא או הוא יכולים להיות באמת אפשריים, היפה והכריזמטי כבר עושים צעדים לכיווני, ואני לא מחליטה, כי מה היא החלטה כמו המתממשות? ואני רק רעיון, אובייקט.