היי *שםפסיכולוגית", עוברת עליי תקופה ממש מחורבנת, הרבה דברים בנאליים בבית ממש בנו לי תחושה שאני מבזבזת בבית יותר מדי זמן במקום ללמוד למבחנים וריבים גם כן מוסיפים לכך, הצטבר לי צורך לעזוב את הדירה.
במקביל עישנתי מלא מריחואנה בתקופה הזו כי הרגשתי רע והצטבר לי מלא מתח ועישנתי מבן זוג שלי שמעשן הרבה זמן כבר.
ביום ראשון הלכתי לבנק כדי לאסוף כרטיס אשראי חדש כיוון שאיבדתי ארנק (הפעם לא מצאו אותו באוטובוס כמו הקודם שהיה בצציאות ואבדות) ובגלל שיש לי מינוס כי היה חודש שהוא לא עבד בו לא יכלו לתת לי עד שלא אסגור את המינוס.
הבנקאי הציע לתת לי הלוואה של עד 10 אלף עבור סטודנטים עם ריבית ממש נמוכה של איזה 0.8 אחוז אז לקחתי אותה ואת האשראי כדי שנוכל לשלם חוב ארנונה וחשמל שלא שילמנו חודשיים (סתם מחוסר אחראיות, החשבוניות לא הגיעו בדואר).
ביום שני לאחר המבחן בפסיכיאטריה הלכתי לבית של אבא לאכול ולישון לפני משמרת בבית חולים ולילה לפני נרדמתי רק לפנות בוקר עקב חרדת מבחן. חבר שלי התקשר לשאול איך הלך המבחן ושמע שאני מתעוררת אז הוא שאל איפה אני, אמרתי בבית. הוא שאל אם ביקרתי בבית של אבא אבל שמעתי "את אצל אבא?" ואמרתי כן, אז הוא שאל אם אני אצלנו בדירה ואמרתי כן נו אני בבית. אז הוא התחיל לדרוש שאצלם לו תמונה וזה ממש עיצבן אותי ושאלתי באיזה קטע הוא מבקש כזה דבר ולמה אני צריכה להוכיח שאני ישנה אצל אבא שלי. הוא אמר שזה כי אמרתי שאני ישנה בבית (אצלנו) והוא היה בבית לפני רבע שעה ואני לא שם (הוא היה אמור להיות בעבודה). התעצבנתי ממש התווכחנו קצת וטחנו מים שלחתי לו סלפי שאני במיטה והוא הגיב שלא רואים שאני בבית של אבא. שלחתי לו תמונה של החדר והוא קצת נרגע אבל הייתי ממש עצבנית במיוחד כי הוא שם זין על השינה שלי וזה גם אמרתי לו לפני שניתקתי את השיחה. קמתי בעצבים אכלתי ופשוט החלטתי שאני עוזבת את הדירה.
הלכתי לראות את דירת השותפים הכי קרובה וזו דירה נהדרת עם חדר עם מיטה וארון שזה כל מה שאני צריכה וכל הציוד החשוב כמו מכונת כביסה מקרר תנור הכל... אך זו דירה עם שותף בן 30. סגרנו על המעבר ונתתי צ'ק ראשון כי גם לא רציתי שיתפסו את הדירה כי היא באמת ממש שווה והייתה נחטפת כמו כלום. בן זוג שלי הבין כמה זה רציני וניסה הכל כדי שאשאר הבטיח לי תנאים מושלמים לתת לי להתרכז בלימודים, אבל כבר די אהבתי את הרעיון שיהיה לי מקום שקט משלי וגם זה משהו שתמיד רציתי- להיות עצמאית לגמרי (אני לא ממש מחשיבה את השותף, לא ממש מעניין אותי) היה לי ממש קשה וביטלתי את המובילים כי באמת הוא הראה נכונות אבל עדיין הרגשתי שאני צריכה לעזוב וקשה לי בבית להתרחק מהסחות דעת אפילו של סתם לשבת לצפות בסרט.
אז היום- רביעי קבעתי עם המובילים והם הגיעו ובן זוג שלי בא איתי לדירה לראות אותה אבל ממש התעצבן כי זה באמת היה מחורבן מצידי לעשות. בסוף אמר לכי קיבינימט והלך. התחלתי לפרוק את הדברים וחתמתי היום סופית על חוזה. הרגשתי ממש גרוע לפרוק ורק רצון לחזור לבית שלנו. כנראה שחכתי איך קשה לי עם אנשים וכמה זמן לקח לי להתרגל ללחיות בבית משלי ועוד עם בן זוג שלי, מה חשבתי לעצמי על לעבור עם אדם אקראי? הוא נראה נחמד, בן אדם אמין אבל כל מה שיש לי בדירת שותפים יש לי גם בבית ולפחות בבית זה אדם שדואג לי ורוצה שאלמד וכל הזמן דוחק בי לאכול ורואה את ההפרעת אכילה שלי ומעיר לי על זה כל הזמן, מציע להכין לי אוכל...
אני לא אוכלת כבר לפחות חודשיים מחוסר תיאבון, היום שתיתי קפה לארוחת בוקר ולאחר הרבה שעות שמתי לי מרק בקערה קטנה ואכלתי אותו בכוח וגם לא הצלחץי לאכול יותר מחצי. הייתי מסטולה וחלשה והלכתי לנמנם במיטה לפני אימון יוגה (חזרתי להתאמן לפני שלושה שבועות, נרשמתי לבית היוגה ואני נהנית שם מאוד.) בסוף הבנתי כמה שאני במצב גרוע ממש ושזה רעיון גרוע ללכת להתאמן כשאני בקושי יכולה לתפקד וויתרתי.
אמרתי פשוט פאק איט על כסף, אני עוברת במטרה להתרכז בלימודים שלי ויש לי עוד *שנה וחצי* של לימודים קשוחים. הייתי מוכנה לשלם את השכ"ד עבור שתי הדירות החודש, לשלם על הובלה אבל לא מוכנה למחיר הנפשי. מרגיש לי ממש טיפשי ואנוכי וזה היה פזיז נורא. אתמול לא היה לי כדור לאמיקטל שזה המייצב מצב רוח ולקחתי רק היום כשקניתי. זה לא ממש אינדיקציה כי אני מרגישה רע כבר הרבה זמן אבל אני מרגישה שיש קשר לפעולות שלי היום. אולי אני סתם מתרצת לעצמי כי משך ההשפעה שלהם לא אמור להשפיע יותר מדי בשביל פספוס אחד.
זה קצת היפוכונדרי אבל בגלל שבדיוק למדתי על זה ממש מרגיש לי מתאים שיש לי היפומאניה, גם כי מייצב מצב רוח באמת עוזר לי וזה אחד הטיפולים למאניה דיפרסיה/היפומאניה. עכשיו אני עם בן זוג שלי בדירה שלנו, לא ממש רוצה לחזור לדירה החדשה ואני לא ממש מתקשרים אבל אמרתי לו שאני מרגישה מחורבן על שעברתי, שאני מבינה עכשיו את כל מה שהוא הזהיר אותי מפניו במגורים עם שותפים וכו. לא ממש אכפת לי מהכסף, ואני מרגישה די אפטית כרגע. כאילו לא אכפת לי יותר ממה הולך לקרות
(לא אובדנית בכלל)